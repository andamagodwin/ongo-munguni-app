
[
    {
        "number": 1,
        "title": " Mungu, ama mi ru inzi",
        "category": "Hymn",
        "lyrics": "
  1. Mungu, ama mi ru inzi,
   Ama mi a’i Opiru:
   Haleluya, Haleluya.
   Ata Amani ‘daniri, 
   Nyaku driani mi inzi:
   Haleluya.(5)
 2.‘Ba mi inzipi tu ‘diyi, 
   ‘Diyi malaika mini;
   Haleluya, Haleluya
   Serafi,Kerubi pie,
   Yi dria mi ru inzi tu:
   Haleluya 
   Ambo miniri ma ku ra;
   Haleluya.   (5)
 3. Mungu alatararuri,
   Asi ndriza awapiri:
   Haleluya, Haleluya.
   Mungu, mi ‘ba afa dria,
   Ambo miniri ma ku ra:
   Haleluya.          (5)
 4. ‘Ba ti opele ‘diyi dria
    Yi ru mini inzi ‘dani:
    Haleluya, Haleluya.
   ‘Ba nabiru drio ‘diyi
   Yi ru mini inzu ‘bua:
    Haleluya.        (5)
 5. ‘Ba drapi Yesu rusi ‘diyi
    Yi ‘yeta Yesuniri ngo:
    Haleluya, Haleluya.
    ‘Ba Kristoni ‘diyi dria,
    Yi mi ru inzi nyakua:
  Haleluya.   (5)",
        "key": "G",
        "author":"...",
        "isFavorite": false
    }
],

[
    {
        "number": 2,
        "title": "holy,holy,holy",
        "category": "Hymn",
        "lyrics": "
1. MUNGU okpo be tu, Alatararu,
    O’biti be drio ama mi ru inzi;
    Mungu yiki be tu, Alatararuri,
    Ata, Orindi, Mvi: Mungu alu.
 2. ‘Ba yi mi ru inzi, Alatararu,
    ‘Ba Kristoni dria avu va mi palaa
    Malaika yi mi inzu ‘bua indi,
    Mungu okori, Mungu ‘daniri
 3. Mungu alaruri, iriti alia,
    ‘Ba onzi econi diza mini ndre ku.
    Opi mi a’dule, mi alatararu,
    Okpo e’ini asi ndriza be.
 4.  Mungu okpo be tu, Alatararuri,
   Afa mini dria yi ru mini inzi.
   Mungu yiki be tu, Alatararuri,
   Ata, Orindi, Mvi: Mungu alu.",
        "key": "G",
        "author":"...",
        "isFavorite": false
    }
],

[
    {
        "number": 3,
        "title": " O worship the King  ",
        "category": "Hymn",
        "lyrics": "
1. AMA mi inzi, Mungu amani,
     Ama ongo ngo ale minisi;
    Mi adri ‘ba ta mba,yi aza kozu,
    Inzita ace mi diza be kuru.
 2. Nyaku  ma eti, Opi amani,
     Mi ‘ba ndra drio okpo minisi;
     Nyaku so pa e’yo minirisi ra,
     Mi ‘ba miri dria lokirini be.
 3. Anyapa dria yi mi ru inzi,
    Ozoo etu be, oli pie dria;
    ‘Bu pi, ovi pie, oliriko be,
    Yi dria ati’ba azi ‘yepi ‘diyi.
 4. okpo miniri asi anzu be
    Ama ma olu angu vusi dria;
    Te geri mini afa ta mbazuri
    A’di eco e’yoni ‘yozuni ya?
 5. Ama anzini, ama okpo yo,
    Ama asi ‘ba mi dria ani;
     Asi ndriza miniri osuzaru,
     Ama nga di ca onzo mi vu ‘bua.
 6. Okpo e’i la, ale be turi,
    Malaika dria yi mi inzu;
    ‘Ba ongulumuru mini trule ‘diyi,
    Yi  mi inzu ’dani asikokoru",
        "key": "G",
        "author":"...",
        "isFavorite": false
    }
],

[
    {
        "number": 4,
        "title": " Praise to the Lord, the 
     Almighty",
        "category": "Hymn",
        "lyrics": " 
1. Mi inzi Mungu, 
    eri afa dria ma Opi.
    Mi inzi, te eri pata 
    fe mi dri etuzu.
    Emi emu,
    Adripi amvipi be,
    Emi inzi ayikosi.
 2. Mi inzi Mungu,
    eri opi nya osutaru.
    Eri mi ji i ma wua e’yere   
    etuzu.
    Mi ndre ra ya? 
    Afa mini leleri
    Eri fe mi dri avasi.
 3. Mi inzi Mungu, 
    eri mi agei te zu zu,
    Ada eri ma onyi ovu 
    mi be yikisi.
    Mi ma ega
    Okpo ambo Munguni;
    Eri mi aza ko ’dani.   
4. Mi inzi Mungu, 
    mi ma inzi asi driasi;
    Emi ‘ba idri be 
    ‘diyi emu eri inzi.
    ‘Ba ma oyu
    Amena eri vu zu;
    Ama inzi ayikosi.
 ",
        "key": "G",
        "author":"...",
        "isFavorite": false
    }
],
[
    {
        "number": 5,
        "title": " Come ye faithful, 
      raise the anthem.",
        "category": "Hymn",
        "lyrics": " 
1. Emi emu Mungu inzi,
    ‘Ba Yesuni pale ‘diyi.
    Emi e’da inzitani;
    Eri ‘Ba ‘ba ‘Bapiri,
    Eri ovu okokele
    De afa azini yo.
 2. De nga miri ovuni ku,
    De nyaku aluni yo,
    Yesu Kristo Mva
    Munguni
    Eri ngonde drazura;
    Eri asi ve amasi
    Ale amborurisi.
 3. Curu’do ‘bua uru re
    Ede pari ama dri,
    Pari Amani ovuzu
    Milenia zuzuri;
    ‘Doa ama candi isu,
    ‘Daa ayiko a’dule.
 4. ‘Ba dria ma inzi Mungu
    ‘Bua, nyakua indi;
    Malaika ‘ba be dria,
    Yi ma inzi diza beri,
    Mungu opi diza beri,
    Ama mi inzi ada.
 ",
        "key": "G",
        "author":"...",
        "isFavorite": false
    }
],
[
    {
        "number": 6,
        "title": " The God of Abraham 
      praise.",
        "category": "Hymn",
        "lyrics": " 
1. Ama inzi Mungu
    Ibrahimuniri;
    Eri ri Opiru ‘bua
    ‘Dani ‘dani.
    Ma eri ru inzi,
    Eri Yehova ‘i;
    Eri asi ndriza e’i,
    Ale be tre.
 2. Ama inzi Mungu
    Ibrahimuniri;
    Eri ama omve i vu
    Uru ‘bua.
    E’yo nyakuni ‘diyi,
    Ma ku yi dria ra,
    Mungu ’bazu awuruso
    Maniriru.
 3. Ma nga ca ‘bua ra
    Yiki erinisi;
    Eri nga ma ‘du ovuzu
    I be ‘dale.
    Ma nga eri ndre ‘daa,
    Ma nga eri inzi,
    Ma nga ongo ngo eri dri
    Ayikosi.
 4. ‘Ba ama papiri,
    Mungu ma Mvaruri,
    Opi asi anzuniri
    Tu ‘bua ‘bo
    Yesuni opi nya
    Uru ‘dala ‘bua,
5. ‘Ba dra agapi ‘diyi
     Malaika be dria,
     Yi ru Munguniri inzu
     ‘Dani ‘dani
     Ma Ata pi inzi
     Mvi erini pie,
     Orindi Alatararu
     Pie indi.",
        "key": "G",
        "author":"...",
        "isFavorite": false
    }
],
[
    {
        "number": 7,
        "title": "To God be the glory",
        "category": "Hymn",
        "lyrics": "
  1.  ‘Ba ma inzi Mungu tali ‘yepiri,
      Fe Mvi lele turi ama e’yosi,
      Drazu pati ruaa onzi ‘banisi.
     ‘Bu tile zizu ‘ba dria ofizu.
mi inzi yesuni,
ayiko isuzu.
mi inzi yesuni,
'ba dri ma eri;
yi ma emu ata vu mvi
yesusi
mungu tali 'yepiri inzizu fo.
 2.  Yesu je ama ari inirisi,
     Ama asi ‘bazu alatararu;
     Mi oja mi asi eri a’izu,
     Mi nga idri ‘dani ‘daniri isu.
 3. Imbata Munguniri ndri ‘doni ya!
    Tali ‘yele ‘diyi amboru ‘dopi!
    Ama nga ovu ayikosi aga,
    Ama ka nga Yesuni ndre ‘bua   
    ‘daa.",
        "key": "G",
        "author":"...",
        "isFavorite": false
    }
],
[
    {
        "number": 8,
        "title": " It’s me, O Lord",
        "category": "Hymn",
        "lyrics": " 
        Mungu ama Ata,
        Ama emu mi inzi. x2
 1. Mini ma lele avasirisi,
     Ma emu mi inzizu. x2
 2.  Mini ma pale onziarisi,
     ma emu mi inzizu.x2
 3.  Mini ma agei telerisi,
     ma emu mi inzizu",
        "key": "G",
        "author":"...",
        "isFavorite": false
    }
],
[
    {
        "number": 9,
        "title": " We come, Lord
     to thy feet ",
        "category": "Hymn",
        "lyrics": "
1. Mungu amaniri,
    Ama emu mi vu;
    Mi a’i  ama mi vu fo;
    Ama anzi mini.
 2. Ama asi ve ra,
         Ru mini inzizu;
    Mi a’ i zita amani
        Ru Yesunirisi.
 3. Mi fe leta mini
        ma ga ama asia;
     Azini mi ma imba ‘ba
        Ru mini inzizu.
",
        "key": "G",
        "author":"...",
        "isFavorite": false
    }
],
[
    {
        "number": 10,
        "title": "  Jesus, stand 
        among us",
        "category": "Hymn",
        "lyrics": "
1. Yesu, mi ma so pa
    Ama ma eselia;
    Mi ‘ba etu ‘diri
    Alatararu fo.
 2. Mi ‘ba mi Orindi
    Ama ma asia,
    Candi dria drozu
    Ama vurisi fo.
 3. Mi fe okpo mini
    Ama dri ‘dani fo;
    Mi pe ama ti ra
    Azi mini ngazu.
 4. Mi fe asi ndriza
    Ama dri etuzu;
    Mi nze ava onzi,
    Ale o’di fezu.
 5. Mi ce ama dri fo
    Muzu geri minia;
    Ama nga di aci
    Mi be ayikosi.",
        "key": "G",
        "author":"...",
        "isFavorite": false
    }
],
[
    {
        "number": 11,
        "title": " Ata amani okporu",
        "category": "Hymn",
        "lyrics": " 
  1. Ata amani okporu
     Fe ama dri drileba ‘bo,
     Nyaku, ‘bu, Okpo, ayiko,
     Afa onyiru leta be.
 2. Yesu agyi amaniri
     Emu ama eselia;
      Bi candi amaniri dria,
      Dra onzi amanirisi.
 3. Orindi Alatararu
    Ovu ama be curu ‘do;
    Eri ama dri ce ‘dani,
    Eri ama ‘ba Yesule.
 4. ‘Ba ma emu Mungu inzi,
    ‘Ba ovupi nyakua ’diyi;
    ’Ba ’bua ’diyi ma inzu
    Ata, Mvi, Orindi pie.",
        "key": "G",
        "author":"...",
        "isFavorite": false
    }
],
[
    {
        "number": 12,
        "title": "Praise God, from whom all  
blessings flow",
        "category": "Hymn",
        "lyrics": " 
  1. Emi inzi Mungu ma ru;
    E’yo ovupi onyiru
    Yi enga dria eri vu;
    Emi inzi eri ani.
 2. Emi ‘ba nyakua ‘diyi,
    Emi fi jo erinia;
    Emi emu ayiko be
    Eri ma ru inzizu fo.
 3. Yesuni Mungu adani,
   Eri ama pa onzia;
   ‘Ba ma inzi eri ma ru
   Angu dria ma alia.
 4. Orindi Alatararu
    Eri ama asi omi;
    ‘Ba dria ma inzi eri
      Dri ceza erinirisi
 5. Emi ‘ba nyakua ‘diyi,
    Emi inzi Ata ma ru,
    Emi inzi yesuni fo,
    Orindi Munguniri be.",
        "key": "G",
        "author":"...",
        "isFavorite": false
    }
],
[
    {
        "number": 13,
        "title": " Glory to the
          Father give",
        "category": "Hymn",
        "lyrics": " 
  1. Ama ma inzi Ata
    Afa dria ‘Bapiri;
    Eri Ata amani,
    Ama anzi erini.
 2. Ama ma inzi Ata,
    Eri ga tre alesi;
    Fe drileba ama dri
    Mvi iniri alia.
 3. Ama ma inzi Mvini;
    Eri emu nyakua,
    Eri dra pati ruaa
    Ezata amanisi.
 4. Ama inzi Mvini;
    Eri enga idriru,
    Pa ama dra alia,
    Fe ama dri idrini
 5. Ama inzi Orindi 
   Alatararuri’I;
   Eri adri okpo fe
   Azi Munguni ngazu.
 6. Ama inzi Orindi
   ‘Ba asi Omipiri;
    Eri ‘ba ‘ba alaru,
    Ama ‘bazu Yesule.
   7. Ama inzi Mungu ru,
    Ata, Mvi, Orindi be;
    ‘Bu nyaku be tualu
     Ma inzi ru Munguni.",
        "key": "G",
        "author":"...",
        "isFavorite": false
    }
],
[
    {
        "number": 14,
        "title": " Awa’difo, Ata, mi vu,",
        "category": "Hymn",
        "lyrics": "
  1. Awa’difo, Ata, mi vu,
    Mini ama ‘balerisi;
    Ama le ongo ‘diri ngo
    Amani mi inziria.
 2. Awa’difo, Ata, mi vu,
    Nyaka mini felerisi;
    Ama le ongo ‘diri ngo
    Amani mi inziria.
 3. Awa’difo, Yesu, mi vu, 
    Mini ama palerisi;
    Ama le ongo ‘diri ngo
    Amani mi inziria.
 4. Awa’difo, Yesu, mi vu,
    Mini ama lelerisi;
    Ama le ongo ‘diri ngo
    Amani mi inziria.
 5. Awa’difo Orindi vu,
    Mi ama ‘ba alaruni;
    Ama le ongo ‘diri ngo
    Amani mi inziria.
   6. Awa’difo Orindi vu,
    Mi okpo fe ama drini;
    Ama Ata pi ru ongo,
    Mvi pie, Orindi pie.  
    ",
        "key": "G",
        "author":"...",
        "isFavorite": false
    }
],
[
    {
        "number": 15,
        "title": " Now thank we 
       all our God",
        "category": "Hymn",
        "lyrics": " 1. Awa’difo mi vu,
    Mungu, ama ngo
    ‘dani;
    Mi ‘ye ndra tali ra
   ‘Ba mini ma ta mbazu;
    Engazu ndra drio
    Mi ce ama dri ra;
    Mi asi ndriiza fe
    Kpere andru indi.
 2. Mungu afa fepi
    Ama dri onyiruri,
    Mi ovu ama be
    O’du amani dria,
    Ayiko fezu zu
    Asi anzuru be;
    Candi dria alia
    Mi te ama agei.
 3. Ama mi inzi zu,
    Mungu Ata amani,
    Mvi miniri pie
    Orindi miniri be.
    ‘Ba mini pale ‘diyi
    Malaika be dria,
    Yi nga mi ru inzu
    ‘Bua ‘dani ‘dani",
        "key": "G",
        "author":"...",
        "isFavorite": false
    }
],
[
    {
        "number": 16,
        "title": "  Count your 
       blessings",
        "category": "Hymn",
        "lyrics": "
  1. ‘Ba ka afa Munguni feleri ndre
     ‘Ba ma asisile drozu drinia,
     ‘Ba yi nga ani ale Munguni va
     Afa baru erini felerisi.
 Mungu fe ndra Yesu Kristoni,
      Ndra emu ama opazu ra;
      ‘Ba ka Yesu Kristoni a’i,
      Munguni nga idri ‘dani ‘dani fe.
 2. Abiri ka di ‘de ozoo akosi,
    Aka Mungu zi, eri nga eri ra,
    Eri nga anya fe nyaka dria be;
    Kaka osu pie Munguni feni. 
3.Mungu fe ndra Yesu drazu amasi,
    Fe eri ecandi ama onzisi;
    Eri ari ra  ra pati ruaa ndra,
    Mi ka eri a’i eri mi pa ra.",
        "key": "G",
        "author":"...",
        "isFavorite": false
    }
],
[
    {
        "number": 17,
        "title": " Once in royal
        David’s City",
        "category": "Hymn",
        "lyrics": " 
  1.  Ndra aku Daudiniria
     Mva osi osutaru;
     Te pari omujoa yo,
     Yi la mvani ase dria
     Andrini Mariamu,
     Odekua Yesu’i.
 2.  Ibi enga ‘bua ‘dale,
      Esi va nyakua ra;
   Ku ndra diza Ataniri,
   Ovu afu kokoru;
   Kristo Opi ‘buniri
   Ovu ‘ba kokorule.
 3. Yesu aci ‘ba eselia
   Ayikosi, candi be;
   Azo, dra,onzi ‘bani be,
   Ni candi amaniri;
   Nga di dra pati ruaa
   Onzi Amani wuzu.
 4. Candi ka eca ama vu,
   Ama lu opi Yesu;
   Yesu candi nipi rari
   Eco ‘ba asi omi;
   Eri nga ayiko fe
   Asi ‘bani alia.
 5. Ama ngani odekua
    Yesuni ndre dika ku;
    Ama nga eri ndre ‘bua
    Mungu be opiru ‘daa;
    Ama nga adri ‘dani
    Ru erini inzizu.
 ",
        "key": "G",
        "author":"...",
        "isFavorite": false
    }
],
[
    {
        "number": 18,
        "title": " Away in a manger",
        "category": "Hymn",
        "lyrics": "
  1. Yesu ka osi ra,
     Yi la eri va
    Oguru alia,
    La ase dria.
    ‘Bi’bio ‘bua ‘diyi
    Lu va eri vu;
    Odekua Yesu
    La ase dria.
  2. Ka tro ovu Opi
    ‘Buari’i ti,
     Oguru alia
     Yesu ko o’du.
     E, Yesu, ma le mi,
     Mi ovu ma be; 
     Etuzu ini be
     Mi te ma agei.
 3.  E, Yesu, mi ovu
     Ogogo ma vu
     Mi nga ma le ‘dani
     Asikokoru.
     Mi fe asi ndriza
     Anzi dri dria;
     Mi ji ama ‘bua
     Ovuzu mi be.
    ",
        "key": "G",
        "author":"...",
        "isFavorite": false
    }
],
[
    {
        "number": 19,
        "title": " O Little town 
         of Bethlehem",
        "category": "Hymn",
        "lyrics": " 
  1. Aku Betelehemuni,
       Ini esi mi dria;
     Angu biza ma e’yosi
        ‘Ba ndreni angu ku.
    Te angu biza alia
        Diza ‘daniri di,
    Mungu eca va nyakua
        ‘Ba ma asi izu.
2. Mariamu osi Yesu
       Ini ma alia;
   Te ‘bani o’du koria
      Malaika emu.
  Yi olu e’yo bari ra,
    Yi inzi Mungu ru;
  ’Ba kabilo ocepi ’diyi
     Eri ongo yini. 
3. Kristo eca ndindiru tu
      ‘Bani ndrekokoru
    Mungu fe drileba ‘ba dri
      Geri ndindirusi.
   Azini kpere andrusi,
      Ka eri ndre ku ti,
   ’Ba onzi ka eri a’i,
       Kristoni fi yi vu.
4. Opi Yesu, Mvi
       Munguni,
    Mi emu ama vu;
   Mi fi ama asia fo,
      Onzi drozu amve.
  Ama le mi inzi andru
      ‘Ba ‘bua ‘diyi be;
  Mi ‘Ba ama papiri’i,
    Opi Yesu Kristo.
  ",
        "key": "G",
        "author":"...",
        "isFavorite": false
    }
],
[
    {
        "number": 20,
        "title": " Silent night.",
        "category": "Hymn",
        "lyrics": " 
  1. Ini tili onyi beri,
    Yesuni osizuri;
    Malaika ngo ongo ‘bua
    Opi Yesu ma ru inzizu,
    Yesu Maria ma mva. (2)
 2. Ini tili onyi beri,
    Yesuni emuzuri;
    Eri osi odekuaru,
    Eri la va oguru alia,
    Yesu Maria ma mva. (2)
  3. Ini tili onyi beri,
    Yesuni osizuri;
    ‘Ba kabilo ocepi ‘diyi
    Mu yesu ma odekua ndre,
    Yesu Maria ma mva. (2)
 4. Ini tili onyi beri,
    Yesu emu ‘ba pazu;
    ‘Ba nyakua dria ma emu
    Opi Yesu ma ru inzizu,
    Yesu Maria ma mva. (2)",
        "key": "G",
        "author":"...",
        "isFavorite": false
    }
],
[
    {
        "number": 21,
        "title": " while shepherds 
        watched. ",
        "category": "Hymn",
        "lyrics": "
        1.‘Ba kabilo ocepi ‘diyi 
         T
 e kabilo agei;
     Malaika eca yi vu
         Diza be amboru.
 2. Yi ovu ani urisi,
       T
 e malaika ’yo,
    Emi ru ku, ma di e’yo
       Ayikoru olu. 
3. Andru osi emi dri Mva
       Aku Daudinia;
    Eri Kristo, ama Opi,
        ‘Ba ‘ba Papiri’i.
 4. Yi ombe eri bongosi;
        Emi nga eri ndre
    Afa tini nyaka nyazu
        Aleniaria.
5. Yi ndre coti malaika
       Ongulumuru ‘diyi;
    Yini Mungu inziria,
       Yi ngo ongo ‘diri:
 6.  Diza ma ovu Mungu vu
 Ura ‘bua ambo;
 Asi anzuru nyakua,
 Ma ovu ‘ba vu zu.",
        "key": "G",
        "author":"...",
        "isFavorite": false
    }
],
[
    {
        "number": 22,
        "title": "Andra malaika emu",
        "category": "Hymn",
        "lyrics": " 
1.  Andra malaika emu
       E’yo bari ece;
      Yesuni osilerisi
      Yi ngo ayikosi:
     Diza ma ovu Mungu vu
          Uru ‘bua ambo;
          Asi anzuru nyakua,
           Ayiko ‘ba dri dria.
 2. ‘Ba kabilo ocepi ‘diyi
        Eri e’yo coti;
    Yi mu Betelehemua
        Yesuni ndrezu ra.
 3. Yi ovu ayikosi tu
        Odekua ndrezu;
    Yi fe diza Mungu dri ra,
        Mu e yoni olu.
 4. Yi mvi kabilo yini vu
         Yi agei tezu ndo,
     Te ayiko Munguniri
         Ga yi asia tre.
5. E’yo Yesuniri ma ku
      Angu dria alia;
   ‘Ba Yesuni a’ipi ‘diyi
         Ma ngo ayikosi: ",
        "key": "G",
        "author":"...",
        "isFavorite": false
    }
],
[
    {
        "number": 23,
        "title": " See amid the winter         
snow.",
        "category": "Hymn",
        "lyrics": "
1. Kabilomva Munguni
     Eri osi nyakua
     Daudi ma akua,
     Nabini ‘yolerile.
            Ongo ayikoniri
            Ama ngo ayikosi;
            Yesu emu ‘ba pazu,
            ama eri ru inzi.
 2. Eri ri andra ‘bua
    Malaika drilia;
    Emu osi nyakua
    La oguru alia.
 3. Kabilo ocepi ‘diyi,
    Emi ma olu andru
    E’yo ayikoru tu
    Emini ndreleri’i.
 4. De ama nyamukoa
    Kabilo oceria,
    Ama ndre diza ambo;
    Eri diza Opini
 5. Malaika Munguni
    Yi olu e’yo bari,
    Kini, ‘Ba ‘ba Papiri
    Osi andru ama dri.
6. Mva alatararuri,
    Ama emu mi vu ‘do;
    Ama ‘yo awa’difo
    Asi ndriza minisi.",
        "key": "G",
        "author":"...",
        "isFavorite": false
    }
],
[
    {
        "number": 24,
        "title": "Hark, the herald
 angels sing.",
        "category": "Hymn",
        "lyrics": "
1. Emi eri malaika
     Yini ongo ngoria:
     Diza ma ovu Mungu vu,
     Asi anzuru ‘ba vu.
     Suru dria ma enga ra
     Mungu ru inzizu ‘dani;
    Ba dria ma ngo ongo
      Diza fezu Mungu dri,
      Yini Yesu Kristoni
      Osile andrurisi.
 2. Emi ma inzi Yesuni,
    Eri Mungu ma Mvani;
    Eri eji idri ‘ba vu,
    Idri o’diruri’i.
    Eri ku diza ‘buari,
    Osi ‘ba ma dra ku beni;
 3. Opi asi anzu e’i!
    Emi ma inzi eri;
    Eri angu ‘i etule
    Diza fezu ama dri.
    Eri ‘di kile ozoole,
    Efi kazu ‘ba asia;
 4. Mi ‘Ba suruni Leleri!
    Mi emu ama vu fo;
      Mi efi ama asia,
    Mi ofu e’yo onzi;
    Mi fe idri o’diruri
    Ma enga ama alia;
        Ama nga di ongo ngo
        Diza fezu mi dri ra,
        Yesu, mini osile
        Ama asiarisi.",
        "key": "G",
        "author":"...",
        "isFavorite": false
    }
],
[
    {
        "number": 25,
        "title": "Angels from the 
     realms of glory",
        "category": "Hymn",
        "lyrics": "
 1. Malaika ‘bua ‘diyi,
        Emi mu angu dri dria;
     Emi olu ‘ba ma tia
        Osita Yesuniri.
            Emi emu
            Yesu ru inzizu;
            Emi emu
            Yesu ma ru inzizu.
 2. ‘Ba kabilo ocepi ‘diyi,
     Emi mu Yesuni ndre;
    Mungu eca nyakua ‘bo,
       Eri ovu ama be.
 3. ‘Ba onduaru ‘diyi la,
        Emi ku afa dria,
    Emi mu Yesuni ndrezu,
       Eri aga afa dria.
 4. ‘Ba Yesuni tepi ‘diyi,
       Emi ma ovu ngonde;
    Yesuni nga emvi rugbu
     Eri aga afa dria.",
        "key": "G",
        "author":"...",
        "isFavorite": false
    }
],
[
    {
        "number": 26,
        "title": "O leave your sheep",
        "category": "Hymn",
        "lyrics": "
 1. Emi ‘ba kabilo ocepi ‘diyi la,
         Emi co bile ma vu curu’do:
     Emi ku ja, emi ku azi dria ra,
         Emi nda Opini;
     Opi, Opi, Opi asi Omipiri!
 2. Emi enga muzu Betelehemu,
       Emi nga di Opi nde isu ‘daa.
    Mariamu osi odekua ini,
         Odekua were,
     Te ti, te ti, eri Opi ‘buari’i!
 3. Emi opi ambo nyakua ‘diyi la,
        Odekua ‘diri ma diza tu;
    Eri aga diza ‘bi’bioniri ra,
        Emini ndreleri.
    Yesu, Yesu, Yesu Opi amaniri!",
        "key": "G",
        "author":"...",
        "isFavorite": false
    }
],
[
    {
        "number": 27,
        "title": "As with gladness 
        men of old",
        "category": "Hymn",
        "lyrics": "  
1. ‘Ba onduaru ‘diyi
     Yi ndre ndra ‘bi’bioni;
     Yi bi eri ma vuti
     Opi Yesuni ndruzu.
     Opi amani Yesu,
     Ama le andru mi ndre.
 2. Yi mu ndra ayikosi
    ‘Ba ‘ba Papiri ndrezu;
    Yi osi kumuti va
    Opi ‘buni inzizu.
    ‘Dinile ama emu
     Ru miniri inzizu.
 3. Yi fe ndra afa feza
    Aje nyapi tu ‘diyi.
    Ama le yi pamvu’bi
    Feta amanirisi;
    Opi Yesu, ama fe
    Afa amani mi dri.
 4. Yesu, ama zi mi tia,
    Mi ce ama dri ‘dani;
     Nyaku ‘di ka asi ra
     Mi ji ama ‘bua fo,
     Pari amani diza
     Miniri ndrezuria.",
        "key": "G",
        "author":"...",
        "isFavorite": false
    }
],
[
    {
        "number": 28,
        "title": " Thou didst leave thy throne",
        "category": "Hymn",
        "lyrics": "
1. Yesu, mi ku ndra kiti opini ‘bua,
     Mini emuria masi;
     Te ‘ba osini mi jo omunia ku
     Aku Betelehemua.
 Opi, mi emu ma vu fo,
             Mi efi asi mania X2
 2. Malaika inzu ndra ru mini ‘bua,
    Mini muria nyakua;
    Mi emu nyakua alioru ndindi,
    Asi mini e’yereru.
 3.  Te anyapa dria ovu ‘bile be ci,
     Vini aria jorovu;
     Te mi Mungu ma Mva, mi la  
     ndra nyakua
     Angu Galiliaria.
 4.   Mi emu, Opi, e’yo idriniri be,
      ‘Ba opazu onzi alia;
     Oci ekilaza be, oguta be tu,
     Yi fu ndra mi pati rua. 
5.  Yesu, mi nga emvi nyakua
     diza be,
     Malaika Munguni be;
     Mi ka ‘ba mi a’ipi ‘diyi oku ra,
     Mi omve ma mi vu indi!
 Ma nga ovu ayikosi
             Mini ma omvelerisi. X2",
        "key": "G",
        "author":"...",
        "isFavorite": false
    }
],
[
    {
        "number": 29,
        "title": " O come, 
   all ye faithful ",
        "category": "Hymn",
        "lyrics": "
 1. Emi ‘ba adaru ayiko be ‘diyi,
     Emi emu Betelehemua;
     Emi emu Opi amani ndrezu.
 Ama ma inzi runi,    (2)
          Ama ma inzi runi, Yesu’i.
 2. Mungu adaruri diza dipi turi
    Oja i ‘baru, ‘du ‘ba ma rua;
     Emu ndra ‘doa alioru pirini.
 3. Malaika, emi ngo runi inzuzu,
    ‘Ba ‘bua dria yi ma ngo indi;
    Diza amboru ma ovu Mungu vu.
 4. Ama inzi Yesu, osipi andruri,
    Ama Opi amaniri inzi;
    Mungu ma Mvi ‘ba rua o’bipiri.",
        "key": "G",
        "author":"...",
        "isFavorite": false
    }
],
[
    {
        "number": 30,
        "title": " He rose from 
       the dead",
        "category": "Hymn",
        "lyrics": "
    Yesu emu, emu ndra
    nyakua;  (3)
    Yesu osi ‘ba eselia.
    
1.Ndra Mariamu mu ra 
    Betelehemua;   (3)
    Yesu osi ‘ba eselia.
2. Yusufu ovu yi be 
    Betelehemua;       (3)
    Yesu osi ‘ba eselia.
3.Malaika ece ndra 
    eri ma diza ra;    (3)
    Yesu osi ‘ba eselia.
4. ‘Ba kabilo ocepi ‘diyi 
    mu eri ndre;   (3)
    Yesu osi ‘ba eselia.
5. Yesu emu nyakua ama
    opazu dria;   (3)
    Eri ‘Ba ama Papiri’i.",
        "key": "G",
        "author":"...",
        "isFavorite": false
    }
],
[
    {
        "number": 31,
        "title": " AZI YESUNI NGALERI
        Hark, the glad sound!",
        "category": "Hymn",
        "lyrics": "
 1‘Ba ‘ba Papiri emu ra,
         ‘Ba pazu onzia;
     ‘Ba dria ma a’i eri,
        Ma ngo ongo indi.
 2. Eri emu e’yo bari
        Oluzu ‘ba tia;
    ‘Ba Satanini bile ‘diyi
        Otruzu dria ra.
 3. Yesu emu angu ‘izu
       Pari iniria,
    ‘Ba mile kokoru ‘diyi
          ma mile atizu.
 4. Emu ‘ba asi nyozaru
       Atizu yikisi;
     Eji asi ndriza ambo
         ‘Ba alioru vu
 5. Ama ongo ngo nyonasi:
        Hosana! Hosana!
    Opi asi anzuruni,
        Ama mi ru inzi.",
        "key": "G",
        "author":"...",
        "isFavorite": false
    }
],
[
    {
        "number": 32,
        "title": "Yesu ovu ndra Ata ini be",
        "category": "Hymn",
        "lyrics": "
1. Yesu ovu ndra Ata ini be,
    esu ovu ndra Ata ini be ra.
          Haleluya, yesu emu;
          Haleluya, Amen.  x2
 2. Yesu ovu ndra diza alia,
    Yesu ovu ndra diza alia ra.
 3. Yesu ku diza, emu nyakua,
    Yesu ku diza, emu nyakua ra.
 4. Yesu osi ndra nyakua mvale,
    Yesu osi ndra nyakua mvale ra.
 5. Yesu mu e’yo bari oluzu,
     Yesu mu e’yo bari oluzu ra.
 6. Yesu mu rua ‘bani atizu,
    Yesu mu rua ‘bani atizu ra.
 7. Yesu dra pati alaza dria,
    Yesu dra pati alaza dria ra.
 8. Yi ‘ba Yesuni oni gulea,
     Yi ‘ba Yesuni oni gulea ra
 9. Yesu enga ra, enga dra alia,
     Yesu enga ra, enga dra alia ra.
 10. Yesu tu uru, fi ‘bua dika,
      Yesu tu uru, fi ‘bua dika ra.
 11. Eri nga emvi ‘ba ini ‘duzu,
      Eri nga emvi ’ba ini ’duzu ra. 
12. Ama nga ouv Yesu be ‘dani,
      Ama nga ovu Yesu be ‘dani ra.",
        "key": "G",
        "author":"...",
        "isFavorite": false
    }
],
[
    {
        "number": 33,
        "title": "  Jesus paid it all",
        "category": "Hymn",
        "lyrics": "
 1. Yesu ‘yo ndra e’yo ‘di,
     Okpo mini ‘de yo;
     Mi a’I ma etuzu,
     Okpo mani isuzu.
        Mari amani Yesu ofe
        ‘bo;
        Eri ma asi oji, ma ka
        Tro onzi ti.
 2. Yesu Mvi Munguniri
    Ovu ndra Ata be;
    Eri emu nyakua
    Mari mani ofezu.
 3. Yesu le ma avasi,
    Eri ale be tu;
    Eri emu nyakua
    Idri mani pazu ra.
 4. Yesu dra pati ruaa
    Ezata manisi;
    Eri dra ma paria
    ma truzu onzi alia.
 5. Yesu enga dra alia,
    Tu uru ‘bua ra;
    Eri ri oguna dria,
    Eri opi nya ‘bua.
 6. Yesu Mvi Munguniri
    Pa ma onzi alia;
    Eri ma dri okpo fe
    E’yo onyiru ‘yezu.",
        "key": "G",
        "author":"...",
        "isFavorite": false
    }
],
[
    {
        "number": 34,
        "title": " Tell me the old,
        old story",
        "category": "Hymn",
        "lyrics": "
 1. Mi nze e’yo Yesuni,
     E’yo drio ‘diyi;
     Mi ‘yo ale Yesuni
     Diza erini be.
     Mi ‘yo ma dri e’yere,
     Ma mva werearu,
     Ma ‘ba ezata beri,
     Okpo mani ‘de yo.
        Mi nze e’yo Yesuni,(3)
        Eyo drio ’diyi.   
2. Mi nze ewa kokoru,
    Mani vazu ani;
    Onzeza osutaru
    Geri pataniri.
    Mi olu e’yoniri
    Paleko kakau;
    E’yo erile ‘bori
    Avi ma dri mbele.
 3. Mi olu e’yo bari
    Ma tia e’yere;
    Ma mani ’ba onzini,
    Yesu emu ma pa.
    Mi olu e’yo bari
    Ma tia etuzu,
    Ka le asi maniri
     Omizu adaru.
 4. Mi nze e’yo Yesuni
    Ma bilia ‘dani,
    Ma kazu muzu kalaa
    Yesuni kuzu ku.
    Ma ka nga nyaku ‘dori
    Ku tuzu ‘bua ra,
    Mi nze e’yo driori:
    Yesuni mi pani.",
        "key": "G",
        "author":"...",
        "isFavorite": false
    }
],
[
    {
        "number": 35,
        "title": "Jesus loves me",
        "category": "Hymn",
        "lyrics": " 
1. Yesu le ma, ma ni ra,
     Ma la Buku alia;
     Anzi nyiri erini,
     Eri okpo fe yi dri.
       E, Yesu le ma,   (3)
       Le ma avasi tu.
 2. Yesu le ma, eri dra
    E’yo onzi manisi;
    Onzi mani eri wu,
    Eri nga ma a’I ra.
 3. Yesu le ma, eri nga
    Ovu ma be etuzu;
    Ma ka ovu azoru
    Eri nga ma aza ko.
 4. Yesu le ma, fe ma dri
    Idri ‘dani ‘daniri;
    Ma ka dra ra, eri nga
    Ma a’i i vu ‘bua.",
        "key": "G",
        "author":"...",
        "isFavorite": false
    }
],
[
    {
        "number": 36,
        "title": "I AM SO GLAD",
        "category": "Hymn",
        "lyrics": "
 1. Ma ovu ayikosi adaru
    Opi yesu ni ma lelerisi,
    E’yo ‘diri mala buku alia,
    Leta Yesuniri amboru tu.
        Yesu le ma, le ma avasi,
        Eri le ma avasi tu;
        Asi ndriza Yesunirisi,
        Yesu le ma aga.
 2. Yesu kristo le ma avasi tu,
    Leta eji eri nyakuani;
    Leta e’yosi dra pati ruaa,
    Leta Yesuniri amboru tu.
 3. Ezata mani ka ma eza ti,
    Yesu kuni ma alenia ku;
    Eri ma omve  i vu ma pazu,
    Leta Yesuniri amboru tu.
 4. Ma ka nga diza Yesuniri ndre,
   Ma nga ongo ngori ngo eri dri?
   Ma nga ongo ayikoniri ngo;
   Leta Yesuniri amboru tu.
 5. Yesu le ‘ba dria avasi tu,
    Yi ma a’i Opi Yesu ani;
    Ama nga di ongo ngo tualu;
    Leta Yesuniri amboru tu.",
        "key": "G",
        "author":"...",
        "isFavorite": false
    }
],
[
    {
        "number": 37,
        "title": "One there is above
        all others",
        "category": "Hymn",
        "lyrics": "    
1. Yesu agyi amaniri
      Le ama tu;
   Ale rini aga ra,
     Le ama tu.
  Ama agyi nyakua ‘diyi
  Ici ama, ku ama ra;
  ‘Ba ama icipi kuri
   Le ama tu.
 2. Yesu ‘Ba ama Papiri
     Le ama tu;
   Ale erini amboru ,
    Le ama tu.
   Ndru ndra ama roko
   dria,
   Eji ama lico alia;
   Je ama aje ambosi;
      Le ama tu.
 3. Yesu, idri amaniri
    Le ama tu;
    Eri ama ma ta mba ra,
    Le ama tu
    Eri ama asi omi
    Asi ndriza fezu ‘dani ;
    Ama a’i ayikosi,
    Le ama tu.
 4. Yesu ‘Ba okpo Fepiri
    Le ama tu;
    Ama nga ari’ba aga,
    Le ama tu.
    Eri onyi fe ama dri
    ‘ Yeta anzutiri pie;
    Eri nga ama ji i vu,
    Le ama tu.",
        "key": "G",
        "author":"...",
        "isFavorite": false
    }
],
[
    {
        "number": 38,
        "title": "The great 
        physician.",
        "category": "Hymn",
        "lyrics": "
 1. Ojoou adari Yesu’i,
     Eri ama be ‘doa
     Dra ka mi rua ‘ye onzi
    Mi mu coti ojoou vu.
        Ru nyakua aluzaru,
        Ru ndrizaru ‘bua tu,
        Ru ndrizaru aga ra;
        Yesu, Yesu, Yesu.
 2. Azo ka fi mi ruaa tu,
      Yesu ovu tali be,
    Eri le azo mini dro,
      Le mi ati alaru.
 3. Onzi ka fi mi asia,
      Yesu ni e’yo dria;
    Mi e’da onzi Yesu tia,
      Eri nga onzi wu ra.",
        "key": "G",
        "author":"...",
        "isFavorite": false
    }
],
[
    {
        "number": 39,
        "title": " The Old-Time 
      Religion.",
        "category": "Hymn",
        "lyrics": "
 1. E’yo Yesuni amboru, (3)
    Yesu fu dri ci ada.
 2. Yesu emu ‘ba eselia,
    Eri dra ama opazu,
    Ezata amani wuzu;
    Yesu fu dri ci ada.
 3. Yesuni ama agei te,
    Eri ama dri okpo fe,
    Eri ama dri ce ‘dani;
    Yesu fu dri ci ada.
 4. Eri candi ‘bani ‘du ra;
    Eri ‘ba azo ati ra,
    Eri ayiko fe ‘dani ;
    Yesu fu dri ci ada.
 5. Yesuni ama ta mba ra,
    Yesu aga okpo drani,
    Eri nga ama ji ‘bua;
    Yesu fu dri ci ada.",
        "key": "G",
        "author":"...",
        "isFavorite": false
    }
],
[
    {
        "number": 40,
        "title": " All glory, laud, 
     and honour ",
        "category": "Hymn",
        "lyrics": "
 1.  Diza pi inzita be,
     Mi vu, Opi Yesu,
     Anzi inzi ndra mini,
       Yi ngo Hosana ra.
 2. Mi dra pati ruaa ra,
      Mi Mva Daudini
    Mi emu Ata rusi,
      Mi Opi opini.
 3. Malaika yi dria
       Ru mini inzu tu;
    ‘Ba mini o’bale ‘diyi
       Yi mi inzi indi.
  4. ‘Ba ndende bi be dria,
       Yi mu ndra mi drilia;
     Aja yi bongo geria,
        Mi ru inzizu tu.
  5. De nga ‘ba bini mi ku,
      Yi inzi ru mini;
   Ama ongo ngo ‘dani
      Mi dri ayikosi.
  6. Mi a’i ongo yini,
       Te amani indi,
    Mi ‘Ba onyi Lepiri,
       Mi Opi ‘buari.",
        "key": "G",
        "author":"...",
        "isFavorite": false
    }
],
[
    {
        "number": 41,
        "title": " There is a green hill",
        "category": "Hymn",
        "lyrics": "
 1. Oni Yerusalemua,
      Amve aku ma tia,
   Pari Yesuni dizuri;
     Dra ama pazu dria.
 2. Ama nini eri rua
     Su ngopi yari ku;
    Te ama a’i eri dra,
      Nya candi amasi.
 3. Eri co adi amani,
      Wu onzi amani,
   Ama ma ovu onyiru
      Muzu ani ‘bua.
 4. ‘Ba funi dri aluni ku
       Aroti  ofezu,
    Te Yesu a’dule eco
       ‘Ba ofi ‘buani.
 5. Yesu le ama avasi,
       Dra ama opazu;
   Ama ma a’i eri ra,
      Ama ma le eri.",
        "key": "G",
        "author":"...",
        "isFavorite": false
    }
],
[
    {
        "number": 42,
        "title": "Weeping will 
        not save me",
        "category": "Hymn",
        "lyrics": "
 1. CANDI pani ma ku;
     Ma ka tro wu ‘dani ti
     E’yo onzi manisi,
     Ma mindre econi ku.
 Candi pani ma ku
           Mvi Munguni dra 
           Masi,
           Eri Yesu Kristo’i;
           Eri dra pati ruaa.
           Yesuni ma pani.
 2. Azi pani ma ku;
    Ma ka azi nga ‘dani 
    ‘ Yeta adani ‘yezu,
     Feni pata ma dri ku.
     Azi pani ma ku.
 3. Tezu pani ma ku;
    Ma avi onzia ‘bo,
    Ma ka E’yo Ba eri,
    Ma ka te ra, ma  nga dra.
    Tezu pani ma ku.
 4. Zizu pani ma ku;
    Ma ka Mungu a’i zu,
    Zita mani econi
    Ma pazu onzia ku.
    Zizu pani ma ku.
 5. Yesuni nga ma pa;
   Ma ma a’i eri ra
   Erini dralerisi
   Ma ma nzu vunia ka !
   Yesu ni ma pani.",
        "key": "G",
        "author":"...",
        "isFavorite": false
    }
],
[
    {
        "number": 43,
        "title": " Near the cross",
        "category": "Hymn",
        "lyrics": "
 1. YESU drata miniri
     Eri diza mani;
     Ari mini rapiri;
       ‘Ba onzi atini.
          Yesu’i, Yesu’i,
          Yesu, pati mini
          Eri diza maniri
          Andru, ‘dani ‘dani.
 2. Pati mini etia
      Ma le adri ‘dani;
   Ma ‘ba onzi ‘yepiri
     A’i pata mi dri.
 3. E’yo onzi mani dria
       Di mi pati ruaa;
    Yi fe candi midri tu,
       Mi dra ma paria.
 4. Kabilomva Munguni,
      Ale mini aga;
   Ma esi mi vu ani
      Asi ndriza ndruzu.",
        "key": "G",
        "author":"...",
        "isFavorite": false
    }
],
[
    {
        "number": 44,
        "title": "  Precious, 
        precious blood.",
        "category": "Hymn",
        "lyrics": " 
 1. ARI Yesuni a’dule
    Andra rapi ‘bo
     ‘Ba onziru ‘diyisiri;
     Ra ndra misi.
       Ari Yesuni a’dule
       Ndra rapi ‘bori,
       Mi ma a’i ari nderi
       Ra ndra misi.
 2. Ari Yesu ni a’dule
      Onzi ojini;
   Ari onzi ojizuri
      Ra ndra misi.
 3. Mi onzi ka tro o’biru,
      Mi ka eza tu,
   Ari Yesu Kristoniri
      Ra ndra misi.
 4. Ari Yesuni a’dule
    Eco mi pani,
    Mini tuzu ani ‘bua;
    Ra ndra misi.",
        "key": "G",
        "author":"...",
        "isFavorite": false
    }
],
[
    {
        "number": 45,
        "title": "  When I survey the 
    wondrous cross",
        "category": "Hymn",
        "lyrics": "
 1. Ma ka pati alaza ndre,
     ‘Bani Yesuni dizuri,
      Ma afa mani ndre toko,
      Ma afu mani ngu onzi.
 2. Ma ma ovu afusi ku
    Pe lu pati Kristonisi;
    E’yo mani lele ‘diyi
    Ma ku yi dria Yesusi.
 3. Mi ndre rua eriniri
    Ofu ariru amasi;
    A’i oku oci beri
    Erini ‘ba lelerisi.
 4. Afa dria nyakua ‘diyi
    Cani fezu Yesu dri ku;
    Ale Yesu ni e’yosi,
    Le ma fe ma Yesu dri pi.",
        "key": "G",
        "author":"...",
        "isFavorite": false
    }
],
[
    {
        "number": 46,
        "title": "  When wounded sore, 
       the stricken heart",
        "category": "Hymn",
        "lyrics": "
 1. ‘Ba ma asi ka oti tu
         Ezata yinisi,
     Lu ari Yesuni eco
         Yi asi ojini.
 2. Candi ka ‘ba ma asi bi,
       Mindreni ka ra ra,
    Asi alu yiki beri
       Nga ‘ba asi omi.
 3. Yesu ma ari a’dule
       ‘Ba oji alani;
    Eri eco candi ati
        Ayiko fezu ra.
 4. E Yesu ari miniri
       Ma oji ma asi;
    Ma di emu mi vu, Opi,
       Mi ‘ba ma alaru.",
        "key": "G",
        "author":"...",
        "isFavorite": false
    }
],
[
    {
        "number": 47,
        "title": "  It is a thing most wonderful",
        "category": "Hymn",
        "lyrics": "
 1. MANI ma asi droria
       E’yo Yesu Kristoni dria,
   Ma osu tu ma ka ega
      Mvi Munguniri dra masi.
 2. Yesu ku diza ‘buari
       Erini ma lelerisi;
    Ka tro Mungu ma Mvani ti,
       Dra ma pazu onzi alia.
 3. Eri ndra ‘bua kariru,
        Te nyakua ‘ba tokoru;
     Eri nga azi candi be,
        ‘ Ye dria leta e’yosi.
 4. Ale Yesuni zo ma ra,
       Ma mani ‘ba onziru tu;
    Yesu ma ale aga dria,
       Yesu le ma avasi tu.
 5. Mani dratani egaria 
       Ma ani ma mile bi ci,
    Ma asisile mani dro
       Pati Yesuniri ndrezu.
 6. Ma ka tro dratani ndre ti,
    Econi mani letani
    Vazaru teketeke ku;
     Pati Yesuniri ndrezu.
 7. Yesu mi le ma avasi,
          T
 e leta mani were tu;
      Mi fe ale ma asia,
           Ava mini ma va ma tu.",
        "key": "G",
        "author":"...",
        "isFavorite": false
    }
],
[
    {
        "number": 48,
        "title": "  I gave my life
       for thee.",
        "category": "Hymn",
        "lyrics": "
 1. Ma fe idri mani,
       Ma ari ra misi,
    Ma dra mi paria,
     Idri fezu mi dri
    Ma fe ma idri dria,
    Mi ma dri a’di fe ?
 2. Ma ku angu ‘bua,
      Pari ndrizaruri,
   Ma eca nyakua
      Acizu candi be;
   Ma ku diza misi,
   Mi a’di ku masi?
 3. Ma rua su ndra tu,
       Aga ‘yozani ra;
   Yi co ndra ma misi,
      Mi pazu onzia;
  Ma ‘ye mi dri ‘dipi,
   Mi ‘ye madri ngopi?
 4. Ma je pata mini
        Ndra pati ruaa ‘daa;
   Ma fe asi ndriza,
         Ma ava ecezu;  
    Ma fe mi dri ambo,
     Mi fe ma dri ngopi?
 5. Opi, idri mani
      Ma ovu mini fo;
    Ma le mi aga dria
      Ale minirisi;
    Mi fe mi masi ‘bo,
    Ma fe ma pi mi dri",
        "key": "G",
        "author":"...",
        "isFavorite": false
    }
],
[
    {
        "number": 49,
        "title": "When Israel 
    was in Egypt’s land",
        "category": "Hymn",
        "lyrics": "
 1. Yesu dra pati ma ruaa,
        Ama opazu;
    Eri fe idri iniri,
       Ama opazu.
            Ama inzi ‘Ba ama
            Papiri;
            Eri dra ra ama
            Opazu.
 2. Co adi amaniri ‘bo,
        Dra inirisi;
    Ofe mari amaniri
         Dra inirisi.
 3. Yesu eji ‘ba Mungu vu
      Dra inirisi;
    Eri ama asi ati,
        Dra inirisi.
 4. Yesu aga Satani ra
        Dra inirisi;
    Tru ama onzi alia,
         Ama opazu.",
        "key": "G",
        "author":"...",
        "isFavorite": false
    }
],
[
    {
        "number": 50,
        "title": " ENGATA YESUNI
 Jesus lives  ",
        "category": "Hymn",
        "lyrics": "
 1. Yesu eri idriru!
    Okpo draniri di ‘de yo;
   Yesu idriru ada,
    Nyadri ngani ama ki ku.
            Haleluya!
 2. Yesu eri idriru!
      Eri jotile idrini;
   Ama nga idri isu,
      Ama ka nga fi erisi.
 3. Yesu eri idriru!
       Ama ma bi eri vuti,
   Diza fezu eri dri,
       Ovuzu alatararu.
 4. Yesu eri idriru!
       Eri le ama avasi;
    Eri nga ama ta mba
        Nyakua azini ‘bua.
 5. Yesu eri idriru!
       Eri ri Opiru ‘bua;
    Ama nga mu eri vu,
       Ovuzu eri be ‘dale.",
        "key": "G",
        "author":"...",
        "isFavorite": false
    }
],
[
    {
        "number": 51,
        "title": "The strife is o’er",
        "category": "Hymn",
        "lyrics": " 
        Haleluya, Haleluya,
        Haleluya!
 1. Omba de i iriti ra,
     Yesu nde e’yo onzi dria.
 Ama ma ngo ayikosi:
          Haleluya !
 2. Yesu nde okpo drani ra,
    Enga idri o’diru be.
 3. Yesu enga dra alia,
    Enga ra o’du narisi.
 4. Yesu e’da i idriru
    ‘Ba ini imbale ‘diyi vu.
 5. Yesuni opi nya ‘bua
    Diza Munguni alia.
 6. Yesu fe okpo ama dri,
    Ama truzu Satani dria.
 7. Yesu fe idri ama dri,
    Idri ‘dani ‘daniri’i",
        "key": "G",
        "author":"...",
        "isFavorite": false
    }
],
[
    {
        "number": 52,
        "title": "   Hallelujah, 
         Hallelujah.",
        "category": "Hymn",
        "lyrics": "
        Haleluya,
        Haleluya!
 1. Emi inzi asisi;
    Emi inzi ru Munguni
    Ongo ayikonisi.
    ‘Ba fu Yesuni amasi,
    Eri enga idriru;
    ‘Ba ma pa yi onzi alia
     Idri isuzu beni.
 2. Yesu aga dra ada; 
     Eri opi dra ma ti ci 
     Idri fezu ama dri.
     Yesu efu gule alia, 
     Ama nga enga indi;
     Eri tu di uru ‘bua, 
     Ama nga tu eri vu. 
3. Yesu ede geri ‘bo;
    ‘Ba Yesu a’ipi ‘diyi 
    Nga fi erisi ‘bua. 
    Yesu Kristo ka emvi ra,
    Eri nga ama omve
    Ovuzu eri be ‘dani 
    Diza ‘buni alia. 
4. Yesu enga gulea.
    Ata eri engapiri,
    Ama ru mini inzi 
    Yesu, ‘Ba dra Agapiri, 
    Diza ma ovu mi vu; 
    Orindi Alatararu,
    Am mi inzi indi. ",
        "key": "G",
        "author":"...",
        "isFavorite": false
    }
],
[
    {
        "number": 53,
        "title": " Jesus Christ is 
         risen to-day.",
        "category": "Hymn",
        "lyrics": "
 1.Yesu Kristo enga andru, Haleluya! 
   O’du ‘dori ayikoru, Haleluya!
   Uri drani de i’bo, Haleluya! 
   Ama ngo ayikosi, Haleluya!
 2.Yi te gule agei ti,
    Kristo ce anziriku ‘bo,
    Okpo Yesuni aga;
    Enga nyadri ma alia.
 3. Yesu de azi ini dria,
    Mari amani ofezu;
    Eri nde e’yo onzi, 
    Aga dra ma okpo dria. 
4. Yesu enga idriru ra,
    Eji idri ama drini;
    Eri andru ‘bua ci, 
    ama nga fi ‘bua ra. 
5. Ama Yesu ru inzi tu,
    Engata erinirisi,
    Pa ama dra alia;
    Ama ngo ayikosi.",
        "key": "G",
        "author":"...",
        "isFavorite": false
    }
],
[
    {
        "number": 54,
        "title": " Low in the grave 
        he lay. ",
        "category": "Hymn",
        "lyrics": "
 1.Yesu la gulea,
      ‘Ba ma Papiri;
   Eri la o’du na,
     Opi Yesu
         Yesu enga gulea,
         Eri aga juru ini ‘bo;
         Eri enga okpo drani 
         agazu,
         Dra asini eri bizu 
         dika ku;
         Enga ra, enga ra,
         Haleluya, Yesu dri !
 2. ‘Ba yi gu oni ci,
        Gule ma tia;
     Ageini tezu ti,
        Opi, Yesu.
 3. Dra o’bi eri ti ,
      ‘Ba ma Papiri;
   Aga okpo drani,
      Opi Yesu.",
        "key": "G",
        "author":"...",
        "isFavorite": false
    }
],
[
    {
        "number": 55,
        "title": " This joyful Eastertide",
        "category": "Hymn",
        "lyrics": "
    1.   ANDRU ayiko tu! 
         Candi e’yo onzini nga asi ra; 
         ‘Ba ama Lepiri 
         Eri enga andru, eri idriru. 
                Ka ndra enga ‘de ku 
                Nyadri ma aliarisi, 
                Ama te ti, toko. 
                Opi Yesu enga ‘bo, andru 
                Enga ‘bo, enga ‘bo. 
                Enga . . .’bo andru.
    2.   Rua amani nga 
        La ‘bile alia ewu weresi, 
        Orindi amani 
        Enga ra, ovuzu eri be ‘bua. 
    3.   Dra uri fepiri 
        Yesu aga okponi ra, iriti. 
        Yesu le ama tu, 
        Eri ovu ama be ‘dani ‘dani.",
        "key": "G",
        "author":"...",
        "isFavorite": false
    }
],
[
    {
        "number": 56,
        "title": "Ama asi ovu ayikosi",
        "lyrics": "
    1.  Ama asi ovu ayikosi, 
        Yesu enga, enga di ‘bo; 
        Ama emu kumuti  osizu, 
        Yesuni inzizu. 
        Opi Yesu enga ‘di ‘bo 
                  Ama aza kozu; 
                 Opi Yesu enga di ‘bo, 
                 Ama eri inzi.
    2.  Yesu enga gule ma alea, 
        Eri enga ama pazu; 
        ‘Ba ‘wara anzi be dria ma  
        ngo, 
        Yesuni inzizu. 
    3.  Ama adriza onziri ku ja,  
        Asi ndriza Yesunisi;
        Eri adriza onyiruri fe; 
        Ama eri inzi .
    4.  Mungu enga Opi 
        Yesu andru                    
        Nyaku ma onzi edezu; 
        ‘Ba ma emu asi driasi fo 
        Yesuni inzizu.",
        "category": "Hymn",
        "key": "G",
        "author":"...",
        "isFavorite": false
    }
],
[
    {
        "number": 57,
        "title": " Crown him 
many crowns.",
        "category": "Hymn",
        "lyrics": "
1.   Ama inzi Yesu,
      ‘Ba Opi Nyapiri;
      Kabilomva Munguniri
      Dra ama pazu dria.
      Orindi mani la,
      Mi ngo ayikosi
      Ongo Yesuni inzizu
      Kpere ‘dani ‘dani!
 2.   Ama inzi Yesu,
     ‘Ba dra Agapiri;
      Enga di nyadriarisi,
      Pa ama dra alia.
     Ama eri inzi,
     ‘Ba ‘bua ‘diyi be;
     Dra idri fezu ama dri,
     Enga dra agazu.
 3.  Ama inzi Yesu,
     ‘Ba kari Nyapiri;
     Ri ‘bili opini dria
     Angu ‘buaria.
     Eri ama dri ce
     Asi anzurusi;
     Ama ma inzi eri ru,
     Yesu ama Opi.
 4.  Ama inzi Yesu,
     Eri leta E’i;
     Mi ndre ejeni pani be,
     Arini ra misi.
     Ama mi inzi tu
     ‘Ba ‘ba Papiri la!
     Ama nga ru mini inzi
     Kpere ‘dani ‘dani.",
        "key": "G",
        "author":"...",
        "isFavorite": false
    }
],
[
    {
        "number": 58,
        "title": "He rose from the dead",
        "category": "Hymn",
        "lyrics": "
        Yesu (Yesu), enga (enga),
        enga dra alia. x 3
        Eri tu uru, fi ‘bua ra. X 2 
 1. YESU ‘ba ma Papiri,            
     Yi fu ndra eri ra. X3
     Eri tu uru fi ‘bua ra. 
 2. Yesu ‘Ba ma Papiri,
    Yi ‘ba eri gulea. x3
 3. Yesu ‘Ba ma Papiri
    Ri di oguna dria. X3
 4. Yesu ‘Ba ma papiri
    Ede pari ma dri. X3
 5. Yesu ‘Ba ma Papiri
    Nga emvi nyakua.X3",
        "key": "G",
        "author":"...",
        "isFavorite": false
    }
],
[
    {
        "number": 59,
        "title": "Malaika dria ovupi ‘bua",
        "category": "Hymn",
        "lyrics": " 
1.   Malaika dria ovupi ‘bua 
      Mungu ru inzipi etuzu ‘diyi 
      Yi ongo ngo ‘dani Opi Yesu dri 
      Eri tu uru, fi bua ‘dale ‘bo.
 ‘Ba ma inzi Yesu ayikosi fo !
      Eri tu uru, fi ‘bua ‘dale ‘bo. 
2.  Yesu kabilomva Munguniri’i 
      Eri fe edeta e’yo onzisi;
      Kini i de azi ini nyakua 
      Eri tu uru, fi ‘bua ‘dale ‘bo 
3. Dra pati ma ruaa ama opazu 
     Je ama Mungu dri ari inisi;
     Eri fu dri buku idrini zizu;
     Eri tu uru, fi ‘bua ‘dale ‘bo 
4.  Yesu yini ndrele turia ndrari 
     Eri nga emvi ra malaika be;
     Eri nga ‘ba ini ‘diyi o’du dria,
     Yi nga tu uru ra Yesu vu ‘bua ",
        "key": "G",
        "author":"...",
        "isFavorite": false
    }
],
[
    {
        "number": 60,
        "title": "Yi su ndra oku ocini",
        "category": "Hymn",
        "lyrics": "
 1.     Yi su ndra oku ocini 
        Yesu ma dria ra,
        Te curu’do uru ‘bua 
        Su opiniri’i.
        Malaika ‘dale ‘bua 
        Yi eri ru inzu,
        ‘ Yo kabilomva fu dri ra 
        Inzita a’izu.
 2.     Yi fe diza pi eri dri 
        Inzita be dria,
        Yesuni ‘ba opa ari 
        Inirisirisi;
        Je Mungu Ata ini dri 
        ‘Ba suruti dria, 
        ‘Ba yi kuhaniru ‘bua 
        Mungu ma milia.
 3.    Ba fupi candi amboru 
       Ma alia ‘diyi,
       Bongo ojipi emveru 
       Yesu arisi ‘diyi,
       Yi ovu Yesu be ‘bua 
       Eri inzizu zu;
       Yesu ‘Ba yi ocepiri 
       Eri yi dri ceni.
 4.     ‘Ba  Yesuni opale ‘diyi 
        Yi eri ru inzu 
        Malaika pie dria 
        ‘Bua ‘dani ‘dani.
        ‘Ba wudrikuru dria ‘diyi 
        Ma inzi eri fo, 
        Diza fezu eri dri zu 
        ‘Ba ‘bua ‘diyile.",
        "key": "G",
        "author":"...",
        "isFavorite": false
    }
],
[
    {
        "number": 61,
        "title": " When the roll is
 called.",
        "category": "Hymn",
        "lyrics": "
 1. Nyaku ‘diri ka i de ra,
    Yesu Kristo ka emvi;
    Anzi Munguni ka yi oku ‘bua,
    ‘Ba drapi ‘diyi ka enga, 
    Tuzu uru Yesu vu;
 Ma le mani ma ma mu ‘dale indi.
         Yesuni buku ti ziria,
         ‘Ba Yesuni ka enga ra;
         Yesuni ‘ba okuria,
         Ma le mani ma ma mu ‘dale indi
 2.  Mi ka Yesuni a’ira,
    Eri nga mi idri pa;
    Mi ngani emvita erini ru ku.
    ‘Ba ka Yesu Kristo ga si 
    Yi ngani idri ndre ku;
    Adra Munguniri yi ruaa ‘dani.
 3. De nga etu ace indi 
    Ama mu e’yo olu;
    ‘Di e’yo Munguni ama lezuri,
    Azi e’yo oluzuri 
    Ka i de ra nyakua;
    Munguni nga ama ‘du i vu ‘bua.",
        "key": "G",
        "author":"...",
        "isFavorite": false
    }
],
[
    {
        "number": 62,
        "title": "Yesu ‘ba nyaku Papiri",
        "category": "Hymn",
        "lyrics": "
        1.Yesu ‘ba nyaku Papiri,
         Emu ndra nyakua ra;
         Curu’do Yesuni ‘bua,
         Pari edezu ‘ba dri.
            Yesuni nga emvi dika,
            Ama jizu ‘bua ‘daa;
            Ace were Yesuni nga,
            Ama ‘du ji i vu ‘daa.
        2.‘Ba ka te eli kakau ti,
         Yesu ‘yo ndra ‘ba ma tia;
         Etu ‘bani nile kuria,
         Mvi ‘baniri nga emu.
        3.Yesu fe azi ama dri,
         E’yo bari oluzu;
         Eri ama dri okpo fe,
         Idri ejizu ‘ba vu.
        4.Yesu mi ko ma aza fo,
         De nga ma nyakua ci;
         Ma eco ani ‘ba lezu,
         Mini yi lelerile",
        "key": "G",
        "author":"...",
        "isFavorite": false
    }
],
[
    {
        "number": 63,
        "title": " When he cometh",
        "category": "Hymn",
        "lyrics": "
 1.  Yesu Kristo ka emu ra 
    ‘Ba ini okuzu;
    Eri anzi ini jira 
    Aku Mungunia.
        Yi nga ovu ‘daa ‘bua 
        Opi Yesu be ‘dani;
        Yi nga ovu etuzu 
        Aku Mungunia.
 2.   Anzi dria, anzi dria 
      Yesu a’ipi ‘diyi;
      Yi nga tu ra ‘bua uru 
      Rizu Yesu be. 
3.   Yesu Kristo ka emvira,
      ‘Ba ‘duzu i vu ra,
      ‘Ba azini ka a’i ra,
       Yi tu Yesu vu.
 4.   Ama dria, ama dria
      Nga ovu Yesu be;
      Ede pari ama dri ‘bo
      Aku Mungunia.",
        "key": "G",
        "author":"...",
        "isFavorite": false
    }
],
[
    {
        "number": 64,
        "title": " On the resurrection 
morning.",
        "category": "Hymn",
        "lyrics": "
1.     O’DU Yesuni emvizu 
         Nyakuari amboru;
         Eri nga ama oku ra 
         I vu dria 
2.     Drani nga ama esele 
        Co ewu wererisi 
        Ama nga ama adripi 
        Ndre dika
 3.     Te ‘ba drapi Yesu alia
        ‘Diyi nga enga oko, 
        Yesu Kristo ka nga emvi 
        Nyakua.
 4.     ‘Ba acepi ra nyakua 
        Yesuni a’ipi ‘diyi,
        Eri nga yi oku dria 
        ‘Bua ra. 
5.     O’du ‘darisi ayiko 
        Amaniri nga aga 
        Ama ka nga Yesuni ndre 
        ‘Bua ra.",
        "key": "G",
        "author":"...",
        "isFavorite": false
    }
],
[
    {
        "number": 65,
        "title": "YESUNI nga i e’da ra ",
        "category": "Hymn",
        "lyrics": "
    1. YESUNI nga i e’da ra 
        Iriti ma alia;
        Nga ‘ba ini o’du dria,
        Ovuzu i be ‘bua.
          Haleluya, Haleluya,
          Haleluya Yesu dri.
    2. Yi nga fi ‘bu ma alia
    Bongo emve be ruaa;
     Aku nde dizaruria 
     Yi nga Yesu ru inzu.
    3. ‘Ba kule nyakua ‘diyi 
     Nga ovu candiru tu;
     Yi ka tro wu mindresi ti 
     Yi econi yi pa ku.
          Yi nga wu ra, yi nga wu ra,
          Yi nga wu ra candisi",
        "key": "G",
        "author":"...",
        "isFavorite": false
    }
],
[
    {
        "number": 66,
        "title": " When morning
 comes.",
        "category": "Hymn",
        "lyrics": "
 1. E’yo ka ama obi ama anzi 
    Munguni, 
    Candi ka ama isu geri buaria ti; 
    E’yo candiru dria 
    nga i de ‘dale    bua, 
    Ama ka ca ‘dale ‘bua Mungu vu.
        Etuzu ‘bua ‘dale, 
        Ama ka ca ‘dale dria ‘bo; 
        Ama nga ongo ongo ayiko be, 
        Ama ka ca ‘dale ‘bua Mungu vu.
 2. Ava ‘buni ama va, 
    ama anzi Munguni, 
    Ama ka angu ‘di ku muzu uru          
    Yesu vu; 
    Ama nga di ayiko  ndre ‘bua
    ‘dani ‘dani, 
    Ama ka ca ‘dale ‘bua Mungu vu.
 3. Dra ‘ba rua fupiri ma okpo nga
    ide ra, 
    Yesu ka ama oku ama ‘duzu 
    ‘bua ‘bo; 
    Ama ngani owu ku,  
    mindreni nga ovu yo., 
    Ama ka ca ‘dale ‘bua Mungu vu.",
        "key": "G",
        "author":"...",
        "isFavorite": false
    }
],
[
    {
        "number": 67,
        "title": "Till he come.",
        "category": "Hymn",
        "lyrics": "
 1. Emi ‘ba emi mile
    Uruleru etuzu,
    Yesuni nga emvi ra;
    E’yo teza ‘diri nga 
    Ama asi omini,
    Kpere emvitania .
 2. Yesuni nga emvi ra, 
    Ama dria okuzu;
    Ama agyi ka dra ra,
    Ama ma ga lulu ku 
    Ama nga yi ndre dika 
    Yesuni emviria.
 3. Ama ka candi nya ti,
   Yesuni nyalerile 
   De ama nyakua ra 
   Ama asi teza ci;
   Candini nga i de dria,
   Yesuni emviria.
 4. Ama ma nya omuni,
    Ti ecita erini;
     ‘Di eceta Yesuni 
     Erini feleri’i;
     Ama ma ega eri 
     De eri emvini ku ",
        "key": "G",
        "author":"...",
        "isFavorite": false
    }
],
[
    {
        "number": 68,
        "title": " Thy Kingdom come,
 O God.",
        "category": "Hymn",
        "lyrics": "
1.     Yesu, suru mini
        Ma emu nyakua,
        Ma ce ‘ba dria dri 
        E’yo onzi kuzu. 
2.     Mi asi anzu le
        E’yo adaru be;
        Ama ma ku nguta 
        Ma’yala pie ja. 
3.     Mi ‘yo ndra ‘ba tia 
        Kini mi nga emvi 
        Nyakua diza be,
       ‘Ba mini okuzu.
 4.     Yesu, e’yo mini
        Azile ndra ‘diyi 
        Yi ‘ye a’dungare?
        Ama yi te te fo. 
5.    ‘Ba yi mi ru ede,
       ‘Ba mini inzazu;
       Mi emu ama vu,
       Ama arizu fo! 
6.    Angu bi iniru
       Ca oro drisi dria;
       Mi emu ama vu,
       Mi diza nyakuni.",
        "key": "G",
        "author":"...",
        "isFavorite": false
    }
],
[
    {
        "number": 69,
        "title": "Come, Let us join
 our cheerful songs.",
        "category": "Hymn",
        "lyrics": "
1. Ama emu ongo ngozu 
    Yesuni inzizu;
    Malaika be taulu 
     Ama ma ngo ongo 
2. Malaika ‘bua ‘diyi 
    Ma kalafe kakau;
   Te ayiko yini alu:
    Yesu ru inzizu.
 3. Yesu ma ru ‘bazu uru 
    Ovu onyiru tu;
    Ama ma inzi eri ru,
    Eri dra amasi. 
4. Yesu fudri inzita pi
    Isuzu diza be;
    Yesuni Ata be alu 
    Diza ‘buaria. 
5. ‘Ba Munguni o’bale ‘diyi 
    Ma eci ti dria,
    Kabilomva Munguniri 
     Ma ru inzizu zu ",
        "key": "G",
        "author":"...",
        "isFavorite": false
    }
],
[
    {
        "number": 70,
        "title": " All hail the power of 
   Jesus’ name",
        "category": "Hymn",
        "lyrics": "
 1.    Mi inzi ru Yesuni tu,
       Malaika pie;
       Yesu Opi amaniri;
          Mi inzi, inzi, inzi,
          Mi inzi runi.
 2.   ‘Ba onzi ndepi driari 
      Dra pati ruaa ra;
      Mi ‘ba mi asi eri dria.
 3.   ‘Ba Yesuni opale ‘diyi 
      Ma inzi eri tu;
      Eri asi ndriza e’i. 
4.  ‘Ba angu dri dria ‘diyi 
      Ma inzi eri ru;
      Malaika be tualu.",
        "key": "G",
        "author":"...",
        "isFavorite": false
    }
],
[
    {
        "number": 71,
        "title": "INZIZU ‘di efu asi amania",
        "category": "Hymn",
        "lyrics": "
 1.   INZIZU ‘di efu asi amania
      E’yo pata Yesu Kristonirisi;
      Yesu dra ezata ‘bani ma e’yosi,
      Pata eri indi mi inzi Yesu. 
          Mi inzi Yesu, mi inzi Yesu;
          Pata eri indi, mi inzi Yesu. (2)
 2.  Inzitani candi dro ‘ba asia ra,
    Ayiko ejizu candi paria;
    Yesu eji diza, ini aga di ‘bo,
    Pata eri indi, mi inzi Yesu.
 3. E’yo ewaru ‘diyi ‘ye ‘ba kakau      
    onzi,
    Yi isu candi amboru nyakua;
    Te ama‘iruni, ama inzi Mungu,
    Eri adri ama aza ko ‘dani. 
4. Satani le ‘ba obe inzosi ‘doa,
    Eri le a’ita nze ama asia;
    Inzizu ‘di ovu aju amaniri,
    Pata eri indi, mi inzi Yesu. ",
        "key": "G",
        "author":"...",
        "isFavorite": false
    }
],
[
    {
        "number": 72,
        "title": "  O brothers, 
       lift your voices.",
        "category": "Hymn",
        "lyrics": "
 1. Emu ngo ayikosi,
    Adripi mani dria;
    ‘Ba nyakua ma inzi 
    Yesu Kristo ma ru.
    ‘Ba eri ndrepi ku ‘diyi 
    Yi runiri inzi, 
    Yi ayiko isu ra,
    Ru erinirisi.
 2. Emi enga adripi 
    Emi dro onzi re
    Opi Yesu aga ‘bo 
    Drata inirisi 
    Yesuni nga okpo fe,
    Eri okpo e’i;
    Ama nga aga ani
    Okpo erinisi 
 3. Yesu ‘Ba ‘ba Papiri,
    Ama mi ru inzi;
    Mi fe ama ma aga 
    Drata minirisi 
    Mi aga ndra Satani,
     Juru amaniri 
    Ama ka mi vuti bi
    Ama aga indi",
        "key": "G",
        "author":"...",
        "isFavorite": false
    }
],
[
    {
        "number": 73,
        "title": "Come, sing 
       with holy gladness.",
        "category": "Hymn",
        "lyrics": "
 1.     Emi emu ayikosi 
        E’yo Yesunisi;
        Emi ngo ongo avasi,
        Runiri inzizu.
        Agianzi, emi emu
        Ongo emini ngo; 
        Ezoanzi, emi emu
        Ru Yesuni inzi.
 2.    Agianzi, emi ma ngo 
       Yesu meleki vu;
        E’yoni onyiru ada,
        Anzini inzizu. 
        Yesu pata amaniri 
        Dra ama opazu;
        Anzi pi ezoanzi be 
        Ma inzi eri ru. 
3.     Agianzi, emi ma nga 
        Azi asisi dria,
        Yesuni ndra ‘yelerile 
        De eri nyakua.
        Ezoanzi, emi ma zo
        Leta avasi be;
        Le emi ovu e’yere 
        Asi anzuru be. 
4.     Ace were anzi yi nga 
        Avi uru ‘bua;
        Yi nga ovu ayikosi 
        Kpere ‘dani ‘dani. 
        Yesu, mi ma ede ama 
        Fizu akua ‘daa, 
        Ovuzu mi be ‘dani zu 
        Ru mini inzizu. ",
        "key": "G",
        "author":"...",
        "isFavorite": false
    }
],
[
    {
        "number": 74,
        "title": " Come, ye that
        love the Lord.",
        "category": "Hymn",
        "lyrics": "
1.  ‘Ba Kristo lepi ‘diyi 
     Ovu ayikosi;
     Yi ongo ngo ayikosi (2)
     Yi Yesu ru inzi. (2) 
     Ama le mu ‘bua 
            Angu ndrizaru turia;
            Ama aci ‘bua ‘dale,
            Angu ndrizaru turia 
2.  ‘Ba ka Mungu ni ku,
     Yi leni ongo ku,
     Te ‘ba Yesu a’ipi ‘diyi (2)
     Ma ngo ongo ‘dani (2)
 3.   Afa onyiru tu 
      Mungu fe ama dri 
      De nga ama nyakua ci, (2)
      Ale erinisi (2) 
4.   Ama ngani wu ku,
      Ama ayikoa,
     Acizu Yesu be zu zu, (2)
    Muzu ‘bualeru (2) ",
        "key": "G",
        "author":"...",
        "isFavorite": false
    }
],
[
    {
        "number": 75,
        "title": "YESU emu ndra ‘ba pazu.",
        "category": "Hymn",
        "lyrics": "
1. YESU emu ndra ‘ba pazu,
    ‘Ba onzi ‘yepi ‘diyi;
    Eri dra pati ruaa ra,
    ‘Ba dria opazu.
            Mi inzi Opi Yesu tu,
            Letaniri ambo;
            Ma ovu ayikosi tu,
            Pata Yesunisi. 
2. Ari mini ra amasi,
    Wu onzi amani;
    ‘Ba mi agapini ‘de yo,
    ‘Ba asi ojizu. 
3. E, ama funi dri cazu
   ‘Bua aluni ku;
   Te Yesu yiki minisi
   Ama nga ca ‘dale. 
4. Yesu ‘Ba ama Papiri,
   Mi nga ama a’i;
   Mi nga ama dri ce ‘bua,
   Leta minirisi.",
        "key": "G",
        "author":"...",
        "isFavorite": false
    }
],
[
    {
        "number": 76,
        "title": " I will sing the wondrous story",
        "category": "Hymn",
        "lyrics": "
1. Ma le Yesu ru inzizu
    Erini dralerisi;
    Eri ku diza Atani
    Ama pazu arisi. 
          Ama le ngo ayikosi,
          Yesuni dralerisi;
          Eri le ‘ba onzi dria,
          Dra ama opazuni. 
2. Ndra ma ‘a onzi alia,
         Ma a’ini Yesu ku;
    Uri bi ma asi ceni,
         Asi anzu mani yo. 
3. Ndra ma ovu dra alia,
        E’yo onzi manisi;
   Te Yesu fe mani idri,
       Idri depi kuri’i.
 4. Ndra ma ovu avizaru,
        Ma aci ini alia;
   Te Yesu fe mani diza,
       Acizu etu alia.
 5. Eri nga ama ta mba ra,
       Kpere dra ma tia ra;
   Te ama nga dra aga ra,
       Fizu eri be ‘bua. ",
        "key": "G",
        "author":"...",
        "isFavorite": false
    }
],
[
    {
        "number": 77,
        "title": "Blessed be the name",
        "category": "Hymn",
        "lyrics": "
        1. EMI inzi ru Yesuni,
            ‘Ba ama Papiri;
         Dra pati alaza ruaa
            Ama opazu dria. 
                 Yesu pa ma ra,
                 Yesu pa ma ra;
                 Yesu pa ma ra arisi.(2)
     2. ‘Ba yi aba andra saaru,
               Te Yesu emu ra;
          Zi geri patani ‘ba dri,
               Le ‘ba ofi ‘bua.
     3. Ama eco ama pazu
              Lu Yesu ma rusi;
        ‘Ba pani yi aluni ku,
              Ru azinirisi. 
     4. ‘Da runi Osutaru’i,
             Mungu okpo beri,
         Opi asi anzuniri,
             Ata ‘daniri’i. 
     5. Ama inzi ru Yesuni,
           ‘Ba ama Papiri;
       Ama onzi dria aga,
           Ru erinirisi.",
        "key": "G",
        "author":"...",
        "isFavorite": false
    }
],
[
    {
        "number": 78,
        "title": " Man of sorrows ",
        "category": "Hymn",
        "lyrics": "
 1. Yesu ‘Ba ma Papiri
     Dra ndra pati ruaa ra;
     Wu ezata amani
         Halelujah, ‘Ba Papiri !
 2.  Ale erini aga;
    Eri dra ma paria,
    Eri ari ra masi
 3. Ma ga tre ezatasi;
    Eri dra ndri lizale,
    Ofe aroti mani
 4. Ama ovu truzaru
   Drata erinirisi;
   Mari mani de i ra.
 5. Yesu Kristo ka emvi,
   Ama ka nga eri ndre,
   Ama nga ongo ‘di ngo",
        "key": "G",
        "author":"...",
        "isFavorite": false
    }
],
[
    {
        "number": 79,
        "title": "Glory to his name",
        "category": "Hymn",
        "lyrics": "
1. YESU dra pati alaza dria,
    Mari amani ofezu ra;
    Yesuni ‘ba ama Papiri,
    Ma runi inzi.
        Ru inzuzaru, (2)
        Yesu ari ‘ba asi oji;
        Ru inzuzaru.
 2. Yesu pa ma onzi alia,
    Eri efi ma asia ra;
    Ma ovu ani ayikosi,
 3. Pati alaza ma etia,
    Yesu oji ama alaru;
    Eri arini ralerisi,
 4. Mi emu pati alaza vu,
    Mi avu va Yesu ma palaa;
    Yesuni nga mi dri idri fe,",
        "key": "G",
        "author":"...",
        "isFavorite": false
    }
],
[
    {
        "number": 80,
        "title": " Prayer is the key of heaven ",
        "category": "Hymn",
        "lyrics": "
 1. Ma inzi ru Yesuni,    (3)
        Eri pa ma ra.       
 2. Yesu emu nyakua,  (3)
        Ma eri inzi.
 3. Yesu dra pati ruaa; (3)
        Ma eri inzi.
 4. Yesu tu uru ‘bua,   (3)
        Ma eri inzi.
 5. Yesuni nga emvi ra,  (3)
         Ma eri inzi.
 6. Ma inzi ru Yesuni,  (3)
         Eri pa ma ra.",
        "key": "G",
        "author":"...",
        "isFavorite": false
    }
],
[
    {
        "number": 81,
        "title": "  Mary and Martha  ",
        "category": "Hymn",
        "lyrics": "
 1. Yesu Kristo Mvi Munguniri (3)
    Yesu ma pa ra
   Yesu, asi ndrizaruri, ‘yeta anzuti ri,
   Leta avasiri, Yesuni ma pa ra.
   Ayiko mani ‘di, ayiko mani ‘di
   Ayiko mani ‘di, Yesuni ma pa ra
 2. Ayiko ga tre ma asia; (3)
 3. Yesu Kristo dra pati ruaa; (3)
 4. Yesu Kristo enga dra alia; (3)
 5. Yesuni ma dri ce geria; (3)
 6. Ma asi ga tre ayikosi; (3",
        "key": "G",
        "author":"...",
        "isFavorite": false
    }
],
[
    {
        "number": 82,
        "title": " Lord of glory ",
        "category": "Hymn",
        "lyrics": "
1. Opi la, ama mi inzi,
     Yesu Kristo Mungu
            Mvi;
     Ama di kumuti osi
     Ru miniri inzizu;
 Mi a’dule, mi eco
         Azi ngazu onyiru.
2. Opi la, ama mi inzi;
    Mungu fe mi alesi
    E’yo onzi ‘duzu dria,
    Ama ’bazu alaru;
 Mi a’dule, mi eco
         Ama pazu onzia.
 3. Opi la, ama mi inzi,
    ’Bani ndra gale siri; 
    Te ndra mi aga dra dria,
    Mi di kari nya ‘bua;
 Mi a’dule, mi eco
         Ama pazu dra alia.  
4. Opi la, ama mi inzi
    Mini engalerisi;
    Yesu, mi ka nga emvi ra,
    Mi nga wudrikuru nya;
 Mi a’dule, mi eco
          Opi nyazu ‘yeke ra.",
        "key": "G",
        "author":"...",
        "isFavorite": false
    }
],
[
    {
        "number": 83,
        "title": " What a wonderful
        Saviour ",
        "category": "Hymn",
        "lyrics": "
 1. Yesu ede e’yo onzi,
      ‘Ba ‘ba Papiri Yesu
   Ofe aroti ‘banini,
      ‘Ba ‘ba Papiri Yesu,
          ‘Ba ‘ba Papiri Yesu,
          Mungu ma  
          Mvaruri;
          Ba ‘ba Papiri Yesu,
          Opi amani.
 2. Yesu ‘ba tru Satani dri,
        ‘Ba ‘ba Papiri Yesu,
    Yesu ‘ba dri ce alesi,
         ‘Ba ‘ba Papiri Yesu.
 3. Mungu ma asi ambi ra,
       ‘Ba ‘ba Papiri Yesu,
    Eri oji ama asi;
      ‘Ba ‘ba Papiri Yesu,
 4. Eri idri fe ama dri
      ‘Ba ‘ba Papiri Yesu,
    Ama ovu ayikosi
      ‘Ba ‘ba Papiri Yesu,
 5. Ama inzi Yesu ma ru,
       ‘Ba ‘ba Papiri Yesu,
   Eri asi ndriza feni,
  ‘Ba ‘ba Papiri Yesu,",
        "key": "G",
        "author":"...",
        "isFavorite": false
    }
],
[
    {
        "number": 84,
        "title": " Zaburi 40.1-3.",
        "category": "Hymn",
        "lyrics": "
 1. Orita fe ma pa nzozu,
         Ma e’de’ bile alia;
     Yesu Kristo eri ma ra
          Mani eri ziria.
            Enze ma orita alia,
            ‘Ba ma pa kata dria;
            Ma le ru yesuni
            inzi,
            Yesu dri awa’difo!
 2. Yesu enze ma letasi,
      De ma ovu ‘bilea,
    Orita alia pa ma;
       Wu ezata maniri.
 3. Yesu ‘ba ma kata dria’
       Ko ma aza pa sozu;
     Eri fe ma pa ma nzo ku,
        Ma aci ani drile.
 4. Yesu ‘ba ongo o’diru
       Curu’do ma tilea;
    Ma inzi ru Yesuniri,
         Eri ‘ba ma Papiri.
 5. Yesu, mi ce ma dri drile
         E’yo ‘yezu onyiru;
    ‘Ba ma ndre acita mani,
          Ma bi mi vuti ani.",
        "key": "G",
        "author":"...",
        "isFavorite": false
    }
],
[
    {
        "number": 85,
        "title": "Blessed assurance ",
        "category": "Hymn",
        "lyrics": "
 1.   ASI ‘baza maniri ‘di’i,
      Yesuni ‘ba ma Papiri’i;
      Eri nga ma ta mba etuzu,
      Kpere mani caria ‘bua.
            Ongo maniri eri ‘di’i,
            Ma Yesu ma Papiri inzi. X2
 2.  Ayiko maniri eri ‘di,
     Yesu je ma ari inisi;
     Fe ma dri idri o’diruri,
     Orindi Alatararusi.
 3.  Drileba maniri eri ‘di,
     Yesuni nga ma dri ce ‘dani;
     Geri iniri ma alia,
     Ma kazu muzu ezazu ku.
 4.  Asi anzuru maniri ‘di,
     Yesuni ‘Ba ma papiri’i
     Ale erini ma lezuri,
     Ga ma asia tre etuzu.",
        "key": "G",
        "author":"...",
        "isFavorite": false
    }
],
[
    {
        "number": 86,
        "title": " Hallelujah, sing to Jesus",
        "category": "Hymn",
        "lyrics": "
 1. Haleluya, mi ngo Yesu dri,
    Eri Opi amani;
    Haleluya, Yesu aga dra,
    Yesu nde Satani ra.
    ‘Ba Yesuni pale ‘diyi
    Yi ongo ngo Yesu dri,
    Suru dria ma eselia:
    Yesu je ama arisi.
 2. Haleluya! Yesu kuni
    Ama imvoanziru ku;
    Haleluya! Eri adri
    Ama agei te dani.
    De nga Yesu tuni ndra ku
    Eri ‘yo e’yo ‘diri:
    Ma emi be ‘dani ‘dani,
    Ma ngani emi ku ku.
 3. Haleluya! ‘Ba ‘ba Papiri,
    Mi pa ama onzia;
    Haleluya! ‘Ba onzi ‘diyi
    Apa mi vu etuzu.
    Mi nga ma ‘du uru ‘bua,
    Mi ‘ba onzi ma agyi;
    Ma nga ani mi ru inzu
    Mini ma palerisi.",
        "key": "G",
        "author":"...",
        "isFavorite": false
    }
],
[
    {
        "number": 87,
        "title": " Praise the Saviour,
 ye who know him.",
        "category": "Hymn",
        "lyrics": "
 1.     Ama inzi ru Yesuni,
        Eri ‘Ba ama Papiri;
        Ama fe asi amani
        Eri dri ceni.
 2.     Ru Yesuni Ayikoru,
        Eri Opi amaniri;
        Ama ka eri a’i ra,
        Eri okpo fe.
 3.     Ama ‘ba Kristoni ‘diyi
        Ama asi ‘ba Yesu 
        dria;
        Eri nga ama agei te
        O’du vusi zu.
 4.     Yesu, mi mba ama ta 
        fo;
        Ama nga pa so ci ani;
        Kpere Amani caria
        Mi vu ‘bua ‘daa
 5.     Ama ka ca ‘bua ‘dale
        Ama nga ovu alaru
        Ama nga mi inzi ‘dani
        Asikokoru.",
        "key": "G",
        "author":"...",
        "isFavorite": false
    }
],
[
    {
        "number": 88,
        "title": " Precious Saviour,
      I will praise thee",
        "category": "Hymn",
        "lyrics": "
 1. YESU ‘Ba ma Papiri la,
    Ma miniru a’dule;
    Mi ari eco ‘ba oji,
     Yesu Kabilomvani.
        Ama mi inzi tu, 
        Yesu,
        Kabilomva Munguni;
        Mi ari ra ‘ba ojizu,
        Awafo ‘Ba Papiri.
 2.   Andra ma o’bi okposi,
      Te ti ma econi ku;
      Te ma emu andru mi vu,
      Asi ndriza isuzu.
 3.   Ma nga e’yo bari olu,
      Pata Yesuniri’i;
      Ma ngani ece e’yoni,
      Oluzu etuzu ku.
 4.   Ma e’yo Yesuni e’da,
      Uri kokoru ‘ba tia;
      Erini ma trulerisi,
      Yesu pa ma adaru.
 5.   Haleluya! Inzitari,
      Diza, Kabilomvani;
      Ma oji ma mi arisi,
      Diza Yesu vu ambo.
 6.   Awafo ‘Ba ma Papiri,
      ‘Ba asi ndriza beri;
      Mi ayiko fe ma dri tu,
      Yesu la, ma mi inzi.",
        "key": "G",
        "author":"...",
        "isFavorite": false
    }
],
[
    {
        "number": 89,
        "title": " Glory to Jesus ",
        "category": "Hymn",
        "lyrics": "
 1.  Yesu le ma ra, ‘Ba ‘ba Papiri,
     Yesu le ma ra, ma nini
     e’yoni ‘de ku;
     Emu ‘ba onzi opazu dria,
     Leni aluni ma ja dri ‘de ku.
         Ma inzi Yesu, ‘Ba ‘ba Papiri,
         Ru inzizaru, Yesu mani lele turi;
         Ru inzizaru, ‘Ba ‘ba Papiri,
         Ru inzizaru, ru Yesuniri.
 2.  Yesu le ma ra, ‘Ba ‘ba Papiri,
     Yesu le ma ra, ma nini 
     ngoni yari ku;
     Ma ni alu ra, eri dra masi,
     Ma aroti ofezu arisi.
 3.  Yesu ma dri ce, ’Ba ’ba Papiri,
     Eri ma dri ce, ma nini
     ngole yari ku;
     Candi ka indi, kani ayiko,
     Ma nga Yesu ma vuti bi ’dani.
 4.  Eri nga ma ’du Mungu vu ’bua,
     Eri nga ma ’du, ma nini
     o’duni ’de ku;
     Aku ’buari ma nga ndre indi,
     Ma nga ri va malaika be ’daa.",
        "key": "G",
        "author":"...",
        "isFavorite": false
    }
],
[
    {
        "number": 90,
        "title": " How sweet the name
        of Jesus sounds",
        "category": "Hymn",
        "lyrics": "
 1.   Ru Yesuni aluzaru
      ‘Ba a’ipiri dri;
      Eri asi anzuru fe
      Candi atizu dria
 2.   Asi ka oti urisi,
      Ru ‘diri uri dro
      Ru ‘diri ava lizani,
      Nyaka ‘buariru.
 3.   Ru ‘diri onyi ejini,
      E’yo onyiru be;
      Eri ma dri gomberele
      Ma agei tezu 
4.   Yesu, mi ‘Ba ma Papiri
      Mi ovu ma agyi
      Mi idri maniri indi;
      Ma le mi ru inzi",
        "key": "G",
        "author":"...",
        "isFavorite": false
    }
],
[
    {
        "number": 91,
        "title": " At the name of Jesus ",
        "category": "Hymn",
        "lyrics": "
 1. ‘Ba dria ma osi
    Yi kumuti va
    Diza fe Yesu dri,
    Runi inzizu;
    ‘Ba dria ma e’da
    Yi ma tisi fo
    Kini Yesu Kristo
    Eri Opi’i
 2. Okokele eri
   Ovu Mungu be,
    Inzitani ovu
    Atanirile;
    Te Yesu ‘ba i ma
    Ngulupi ele,
    I ojazu ‘baru
    Ama opazu
 3. Mi ma a’i Yesu
    Mi ma asia
    Ovuzu Opiru
    Mi ma drilia;
    Satani ka le mi
    Obezu saaru,
    Mi nga eri aga
    Yesu ma rusi.
 4. Opi Yesuni nga
    Emvi nyakua
    Diza Atani be,
    ‘Ba e’yo lizu.
    Mi ede mi ngonde
    Eri ndrezu fo !
    Eri opi nya ra
    Asikokoru.",
        "key": "G",
        "author":"...",
        "isFavorite": false
    }
],
[
    {
        "number": 92,
        "title": " It passeth Knowledge",
        "category": "Hymn",
        "lyrics": "
1. Yesu, ale mini ‘ba lezuri
    Eri e’yo vaza ‘baniri nde;
    Te ti, ma asi le oconi ni
    Walani pie, izuni pie,
    Okponi be.
2. Yesu, ale mini ‘ba lezuri
    Aga okpo olupiniri ra;
    Te ti, ma le e’yoni oluzu
    ‘Ba onzi dria vu, yini ani
     Yi pazu ra.
 3. Yesu, ale mini ‘ba lezuri
    Aga inzuta ‘bani dria ra;
    Te ti, ma le e’yoni ongozu
    Eri ‘ba onzi tu maleri ji
    Mi vu inyia.
 4. Ale mini ma ga tre ma asia,
    Mani ani ‘ba lezu avasi
    Ekile mini yi lelerile,
    Mani ani e’yo dria ‘yezu
    Alesi fo.
 5. Ma nga ca ‘bua mi mile ndrezu,
    Avuzu va, inzizu mi palaa;
    Ma nga ale mini ma lezuri
    Ma e’yo ngo avasi, ‘ba dria
    ‘Bua ‘diyi be.",
        "key": "G",
        "author":"...",
        "isFavorite": false
    }
],
[
    {
        "number": 93,
        "title": " All hail the power 
        of Jesus’ name.",
        "category": "Hymn",
        "lyrics": "
1. Mi inzi Opi Yesu ma ru
    Malaika pie, Yesu ma drilia !
    Mi ofu ekilaza opini
    Ama ma su Yesu ma 
    dria ‘ba dria drilia;
    Yesu Kristo ovu adaru Opini !
 2. ‘Ba Munguni opele dria,
    Pale Satani dria, aje ambosi ‘diyi
    Emi inzi Yesu ‘ba Papiri;
  Ama ma ‘ba Yesu opiru
    ‘ba drilia;
    Yesu kristo ovu adaru Opini !
 3. ‘Ba nyakua dria ma inzi
    Yesu Opi ‘bua, 
    Mungu Okpo Turi;
    Ama ‘ba suruti dria ‘diyi,
    Ama ma ‘ba Yesu opiru
    ‘ba dria drilla
    Yesu Kristo ovu adaru Opini !
 4 .Onyiru ama ma eco va
    ‘Ba ‘bua ‘dayi be, 
    Yesu Kristo palaa
    ‘Ba yi ojipi arisi ‘diyi,
    Ama ma ‘ba Yesu opiru
    ‘ba dria drilia;
    Yesu Kristo ovu adaru Opini !",
        "key": "G",
        "author":"...",
        "isFavorite": false
    }
],
[
    {
        "number": 94,
        "title": "Our blest Redeemer",
        "category": "Hymn",
        "lyrics": " 
 1.    Yesuni tuzu ‘boria
       Pe Orindi ini
       Alatararuri ma ti
       ‘Ba ini vu.
 2.    Emu di abalaule
       Asi anzuru be,
       Fezu ombani i dezu
       Andra pie.
 3.    Emu di abalaule
       ‘Ba asi anzuru be,
       Fe okpo e’yo baruri
       Oluzu ra
 4.    Emu asi ndriza eji
       ‘Ba ma eselia;
       Efi ‘ba ofu kokoru
       Ma asia.
 5.    Agaza onzi ndezuri
       Asi alaru be,
       Yi enga lu Orindi vu,
       Onyi pie.
 6.    Orindi Alatararu
       Mi emu ama vu,
       Opi nyazu ama asia
       Etuzu zu.",
        "key": "G",
        "author":"...",
        "isFavorite": false
    }
],
[
    {
        "number": 95,
        "title": "Come, Holy Ghost,
     our souls inspire",
        "category": "Hymn",
        "lyrics": "
 1. Orindi Alatararu,
    Mi esi ama vu inyia;
    Mi fe ama asi ma ve
    Ale mini felerisi.
 2. Orindi asi ndrizani,
    Mi osu odu ama dria
    Asi amani omizu,
    Okpo  fezu ale be zu.
 3. Ama ‘ba mile kokoru,
   Mi fe ama dri diza fo;
   Mi ede ama alaru
   Asi ndriza minirisi.
 4. Mi fe asi anzuru fo,
    Mi dro ari’ba dria re;
    Mini ama dri ceria,
    Ama nga drileba isu.
 5. Mi imba ama mi nizu,
    Ata, Mvi pie, tualu;
    Ama Mungu alu inzi
   ‘Dani ‘dani dekokoru",
        "key": "G",
        "author":"...",
        "isFavorite": false
    }
],
[
    {
        "number": 96,
        "title": " Come, gracious Spirit.",
        "category": "Hymn",
        "lyrics": "
 1. Orindi asi ndriza be,
    Mi eji diza ama vu;
    Mi ce ama dri onyiru
    E’yo dria ma alia.
 2. Mi ece e’yo adani,
    Ama ma pe geri mini;
    Mi ka ama se Yesu vu,
    Ama ngani mbu amve            
    ku. 
3. Mi fe ama ma ru Mungu,
    Ama ma adri alaru;
    Mi ce ama dri kilili,
    Ama kazu abazu ku
 4. Mi ce ama dri Mungu vu,
    Ava lizu uru ‘bua;
    Mi ce ama dri ‘dale fo,
    Ovuzu drilebaru zu.",
        "key": "G",
        "author":"...",
        "isFavorite": false
    }
],
[
    {
        "number": 97,
        "title": "Spirit Divine",
        "category": "Hymn",
        "lyrics": "
 1.     ORINDI Munguniri la,
        Mi ko ama aza;
        Mi esi va okpo be tu,
        Rizu ama dria.
 2.     Mi emu kile diza le,
        Ecezu ama dri
        Asi onzi amaniri,
        Diza Yesunisi.
 3.     Mi emu kile acile,
        Mi fe ama ma ve;
        Ava o’diru mi lezu,
        O’du driarisi.
 4.     Mi emu kile ozoole,
        ‘Dizu ama dria;
         Efi mini ma ka ani,
         Ama ma alia.
 5.     Mi emu a’balaule,
        Asi anzuru be;
        ‘Ba Yesuni ma le yi tu,
         Yi ma eselia.
 6.     Orindi Munguniri la,
        Mi ko ama aza;
        Mi esi va okpo be tu,
        Rizu ama dria.",
        "key": "G",
        "author":"...",
        "isFavorite": false
    }
],
[
    {
        "number": 98,
        "title": "O Holy Spirit, 
whom our Master sent",
        "category": "Hymn",
        "lyrics": "
 1. Orindi Alatararuri la,
    Afa onyiru yi enga mi vu;
    Mi fe ale miniri ama dri,
    ‘Diri afa feza onyiruri.
 2. Gombere amani a’itani,
    Ajuniri e’yo Yesuniri,
    Agatia ama su onyi’i,
    Asi anzuru ama su paa’i.
 3. Ama le afa fezu miniri;
    Afa agape onyisi rari
    ‘Di ale amani ama lezu,
    Leta Yesuni ‘ba lezurile.
 4. Letani asi teza ejini,
    Asi anzuru a’ya kokoru;
    ‘ Yeni e’yo i ngulupisi ku,
    Afuni yo, andeni ku indi.
 5. Mi fe ama dri ale Yesuni;
    Ama ka nga ama ndre eri be
    Ama nga ovu trotro erile,
    Ama lezu ama eselia.",
        "key": "G",
        "author":"...",
        "isFavorite": false
    }
],
[
    {
        "number": 99,
        "title": "O spirit of living God",
        "category": "Hymn",
        "lyrics": "
 1. Orindi idri fepiri,
    Orindi Munguniri’i;
    Mi esi ale mini be,
    Mi ko ‘ba ma aza dria.
 2. Mi ‘ba mi ava ama dria,
    Mi fe ama asi ma ve
    E’yo Yesuni oluzu,
    Okpo minisi ‘ba pazu.
 3. Mi oja ini eturu
    Mi ‘ba ‘ba onzi kilili,
    Mi fe ‘ba andepi ‘diyi
    Ma enga okpo be dika.
 4. Orindi, mi ede ‘ba dria
    Dri fuzu Mungu be ‘bua;
    Mi vu ava mini ‘ba vu
    Yini osizu o’diru.
 5. Mi ere e’yo Yesuni,
    Mi omve ‘ba suru dri dria,
    Mi ese ‘ba mi be re ‘diyi,
    Yi ma inzi Yesu ani.",
        "key": "G",
        "author":"...",
        "isFavorite": false
    }
],
[
    {
        "number": 100,
        "title": "Fill me now",
        "category": "Hymn",
        "lyrics": "                      
1. Orindi Alatararu
    Mi efi ma asia
    Mi fe ma asi ma ga tre
     Ava minirisi fo.
            Mi emu, mi emu,
            Mi ga ma asia tre;
            Eco mini efizaru
            Ma asia curu’do.
 2. Ma ovu okpo kokoru
    Ma emu mi milia;
    Orindi Alatararu,
    Mi fe okpo ma dri fo.
 3. Mi ‘ba ma asi alaru;
    Ma le aci Yesule;
    Mi omi ma asi ‘dani,
    Mi emu, Orindi la !",
        "key": "G",
        "author":"...",
        "isFavorite": false
    }
],
[
    {
        "number": 101,
        "title": "Breath on me, 
    Breath of God ",
        "category": "Hymn",
        "lyrics": " 
1. Orindi Yesuni,
    Mi ga ma asia;
    Ma nga ani e’yo le ra
    Mini lelerile.
 2. Orindi Yesuni,
    Mi ‘ba ma alaru;
    Ma nga ani e’yo ‘ye ra
    Mini lelerile.
 3. Orindi Yesuni,
    Mi ‘ba ma Yesule;
    Ma nga azi erini nga
    Eri ma alesi.
 4. Orindi Yesuni,
    Mi fe okpo ma dri;
    Ma nga e’yo bari olu
    Okpo minirisi.
 5. Orindi Yesuni,
    Mi fe idri ma dri;
    Ma nga ovu mi be ‘dani
    Yesuni inzizu.
 6. Orindi Yesuni,
    Ma ru mini inzi;
    Mi Yesu be ‘dani ‘dani
    Ata be tualu.",
        "key": "G",
        "author":"...",
        "isFavorite": false
    }
],
[
    {
        "number": 102,
        "title": " Breath on me, Breath of God",
        "category": "Hymn",
        "lyrics": "
 1.  Orindi Munguni,
     Mi vu ava ma dria;
     Ma nga ani e’yo mini
     Leleri le indi.
 2.  Mi vu ava ma dria,
     Ma ‘bazu alaru;
     Mani ani e’yo onzi
     Kuzu ‘yekokoru.
 3.  Mi vu ava ma dria
     Ma ‘bazu o’diru;
     Mani Yesu vuti bizu
     Ma asi driasi.
 4.  Orindi Munguni;
     Mi vu ava ma dria;
     Mani ngazu tuzu ‘bua
     Ovuzu mi be ‘daa",
        "key": "G",
        "author":"...",
        "isFavorite": false
    }
],
[
    {
        "number": 103,
        "title": "E’YO SIZA",
        "category": "Hymn",
        "lyrics": "
 1. E’YO Munguni Buku alia,
    Ngani asi ewu vusi ku;
    Eri ayiko fe ama dri,
    Amani e’yoni laria.
              Idri ma e’i eri Yesu,
              Mi ma la e’yo erini fo!
              Mi ma nda adro azini ku;
              ‘Ba ‘ba Papiri eri Yesu.
 2. ‘Ba ma e’yoni nga i de ra,
    ‘Ba nyakua yi nga odra dria;
    ‘Ba ‘ba Papiri eri Yesu,
    Eri ma e’yo asini ku.
 3. Mungu azi azita ‘diri,
    Geri ‘buari eri Yesu;
    Mi ma bi Yesu ma vuti fo!
    Geri andini eri ‘de yo.",
        "key": "G",
        "author":"...",
        "isFavorite": false
    }
],
[
    {
        "number": 104,
        "title": "Standing on 
   the promises",
        "category": "Hymn",
        "lyrics": " 
 1. Mi so pa E’yo Siza Mungunisi,
    Ama dria ma inzi ru erini;
    E’yo aziza erini adaru,
    Mi so pa e’yo Mungunisi.
        Mi ma so pa
        Okpo be aziza Munguni ‘diyisi;
        Ada andru,
        Mi so pa e’yo Mungunirisi.
 2. Mi so pa aziza Mungunirisi,
    ‘Di e’yo amboru Bukuari’i;
    E’yo Munguni yi dria alaru,
    Mi so pa e’yo Mungunisi.
 3. Mi so pa aziza Yesunirisi,
    Eri ama oji e’yo onzisi;
    Eri ari ra ndra ama ojizu,
    Mi so pa e’yo Yesunisi.
 4. Mi so pa aziza Yesunirisi,
    Asi mini ‘bazu drinia ‘dani;
    Mi nga e’yo onzi aga erisi,
     Mi so pa e’yo Yesunisi.
 5. Mi so pa E’yo Siza Mungunisi,
    Geri ‘dirisi mi ngani ‘de va ku;
    Munguni nga mi dri ce etuzuni,
    Mi so pa e’yo Mungunisi.",
        "key": "G",
        "author":"...",
        "isFavorite": false
    }
],
[
    {
        "number": 105,
        "title": "Cling to the Bible",
        "category": "Hymn",
        "lyrics": "
 1. BUKU engapi Mungu vuri mi bi,
    Mi bi e’yoni okposi andru;
    Mi mba azita ma ta ayikosi,
    Mi aci buku ni ‘yolerile.
        Mi ma la buku, mi nda e’yoni;
        Mi ma inzi imbatani dria.
 2. Bukua mi nda e’yo idriniri,
    Mi nda ondua aleniari;
    Mi olu e’yoni ‘ba dria tia,
    ‘Ba o’du kopi ‘diyi oruzu.
 3. E’yo isule buku aliari,
    Eri idri fe ‘ba drapiri dri;
    Eri nga ‘ba dri ce cazu ‘bua ra,
    Nga vini yi dri okpo fe indi.
 4. ‘Ba ka ‘ye geri ku acizu saaru,
     Buku Munguni eri talale;
     Eri ‘ba ‘wara ma dri ce anzi be,
     Mi ma la buku asi driasi.",
        "key": "G",
        "author":"...",
        "isFavorite": false
    }
],
[
    {
        "number": 106,
        "title": " Break thou 
       the Bread of Life",
        "category": "Hymn",
        "lyrics": "
 1.     Mi fe nyaka ma dri
        Opi Yesu;
        Nyaka idriniri
        Ma le nya’i
        Enya nyakuniri
        Econi ku;
        Lu mi a’dule fe
        Ma trazuni.
 2.     Mi nyaka idrini
        Ma dri, Yesu;
        E’yo mini eji
        Pata ma vu.
        Mi fe ma ni e’yo
        Mini lezu,
        Ma ma aci ani
        Mi be ‘dani
 3.     Mi epe Orindi
        Mini ma ti
        Mile mani zizu
        Mi ndrezu fo !
        Mani mi ndreria
        A’itasi,
        Ma nga mi vuti bi
        ‘Dani ‘dani.
 4.     Mi fe ma dri nyaka
        Orindini;
        Ma ma ovu ani
        Okpo be zu.
        Driwala adaru
        Ma nga isu,
        Asi ndriza pie,
        Mi alia.",
        "key": "G",
        "author":"...",
        "isFavorite": false
    }
],
[
    {
        "number": 107,
        "title": "Holy Bible, 
    book devine.",
        "category": "Hymn",
        "lyrics": "
 1. Buku alatararu,
    Buku arikariru;
    Ma isu mi alia
    Geri muzu Yesu vu.
 2. Buku ‘diri alia
    Ma nga onzi mani ni;
    Ma isu pata indi,
    Onzi kuzu Yesusi.
 3. Buku ‘diri alia
    Ma nga imbata isu;
    Ma ka ovu candisi,
    Eri ma asi omi.
 4. Buku ‘diri alia
    Ma la e’yo Yesuni;
    Eri ma aza ko tu
    Geri idrini nizu",
        "key": "G",
        "author":"...",
        "isFavorite": false
    }
],
[
    {
        "number": 108,
        "title": "Orindi Alatararu",
        "category": "Hymn",
        "lyrics": "
 1.    Orindi Alatararu
       Ce ndra nabi ma dri
       E’yo Munguni sizu ci
       Buku ma alia.
 2.   E’yo yini sile ‘diyi
      Yi  dria adaru
      Orindi adanirini
      Yi dri celerisi
 3.   Yi si e’yo nde amasi
      Ama imbazu ra,
      Amani ale Munguni
      ‘Ba lezuri nizu
 4.   Ama ondua isu ra
      E’yo siza alia
      Amani ama onazu
      E’yo onzirisi
 5.   Orindi Munguniri la,
      Mi emu ama vu
      Ama ma si imbazu
      E’yoni vazu fo.",
        "key": "G",
        "author":"...",
        "isFavorite": false
    }
],
[
    {
        "number": 109,
        "title": "Lord, thy Word abideth.",
        "category": "Hymn",
        "lyrics": "
 1. E’yo Munguniri
    Ama dri ce ‘danini;
    ‘Ba eri a’ipiri
    Ayiko isu ra.
 2. Opi, mi e’yoni
    Ama ma aza koni,
    Ama asi omizu
    Pata ma e’yosi.
 3. Inzata ka eca
   Ama vu drata pie,
   Ama yi aga dria,
   Opi, mi e’yosi.
 4. ‘Ba ka e’yo mini
     La asi adarusi,
     A’di ni ayikoni
     ‘Bani isuleri.
 5. E’yo nde yiki fe
    ‘Ba onziru ‘diyi dri;
    Yini asi ojazu
 6. Le ama ma oni
    E’yo Siza ma efi;
    Ama nga mi le ani,
    Opi, ‘dani ‘dani",
        "key": "G",
        "author":"...",
        "isFavorite": false
    }
],
[
    {
        "number": 110,
        "title": " More about Jesus ",
        "category": "Hymn",
        "lyrics": "
1. E’yo Yesuni ma le ni
    Erini ama lezuri;
    Ma le eri ma ru inzi
    Asi ndriza erinisi.
         Ma le e’yo oni, (2)
         E’yo Yesuni ma lezu
         Erini drazu masiri.
 2. E’yo azini ma le ndre,
    Yesuni ecezuri’i;
    Ma le e’yo Yesuni ‘ye,
    Ayiko fezu eri dri
 3. Ma le e’yo Yesuni la
    E’yo siza ma alia
    Ma le Yesu ma vuti bi,
    Ti ecizu eri be zu.
 4. Ma le e’yo azini ni,
    Diza Yesuni ecezu;
   Yesuni kari nya ‘bua
   Ata ma dri adaria",
        "key": "G",
        "author":"...",
        "isFavorite": false
    }
],
[
    {
        "number": 111,
        "title": " Tis so sweet  ",
        "category": "Hymn",
        "lyrics": "   
1. YESU ma le mi a’i ra,
    E’yo mini ‘yoleri;
    Mi nga ‘ye ecekokoru,
    Mini ‘yole ‘borile.
        Yesu, e’yo mini ngani,
        Inzo li aluni ku;
        Mi nga ‘ye ra kile e’yo,
        Mini azilerile.
 2. Ma ka ovu a’ita be,
    Uri bini ma ‘de ku;
    Mi wu onzi mani dria,
    Asi ndriza minisi.
 3. Yesu mi fe ma ma a’i,
    Idri mini etuzu;
    Ma ma a’i etu vusi,
    Asi anzuru mini.
 4. E, ma ovu ayikosi,
    Mani mi nilerisi;
    Ma aci uri kokoru,
    Mi ovu ma be ‘dani.",
        "key": "G",
        "author":"...",
        "isFavorite": false
    }
],
[
    {
        "number": 112,
        "title": " E’YO BARI MUNGUNI
      swing low sweet chariot",
        "category": "Hymn",
        "lyrics": "
 1.  Mungu le ‘ba dria
     Fe Mvi iniri opazu;
     Mungu le ‘ba dria
   Fe Mvi ini aluri
 2.  Mungu pe Mvi ma ti
     ‘Ba a’ipi ‘diyi opa;
     Eri emu nyakua
     ‘Ba aipi ‘diyi opa.
 3.  Yi ngani dri ja ku
     ‘Ba Yesuni a’ipi ‘diyi;
     Yi ovu idri be,
     ‘Ba Yesuni a’ipi ‘diyi
 4. Yesu emu nyakua
    Idri ‘dani ‘dani fezu;
    Yesu emu nyakua
    ‘Ba a’ipi ‘diyi opa.",
        "key": "G",
        "author":"...",
        "isFavorite": false
    }
],
[
    {
        "number": 113,
        "title": "The Love of God
        is greater far ",
        "category": "Hymn",
        "lyrics": "
1.Ale Munguni aga ‘bani
 Ecole egaleri ra;
 Eri ‘bu ururi aga ra,
 Ca kpere va ‘bilea ra;
 ‘Ba e’yo onzi ‘yepi ‘diyi,
 Eri yi le avasi;
 Efe i Mvini yi opazu
 E’yo onzi yinisi.
     Ale Munguni ndri tu ‘doni !
     Osuturu, amboru !
     Eri ngani i de ku ‘dani;
     ‘Ba ma inzi ongosi.
2.Ewu ‘dori ka nga asi ra,
 Opi nyaza ka yi de dria
 ‘Ba Mungu e’yo gapi si ‘diyi
 Nga le oni ma gu yi dria
 Ale Munguni ambo nderi
 Nga adri ‘dani ‘dani
 Ama onzezu asi ndriza
 Ini ambo turisi
3.Yi mirini ka dria vinyo,
 ‘Bu uru ka waraga bi;
 Ase bi dria ka kalamu
 ‘Ba dria ka e’yo osi
 Mungu uru turi ma ale
 Sizu nga miri de dria,
 ‘Bu waragaru nderi cani
 Ale nde sizu de ku !",
        "key": "G",
        "author":"...",
        "isFavorite": false
    }
],
[
    {
        "number": 114,
        "title": "Ama mu kabilole onzi alia.",
        "category": "Hymn",
        "lyrics": "
 1.  Ama mu kabilole onzi alia,
     Muzu geri amani peleriia;
     Ari Yesuni ra onzi amanisi,
     Dra ezata amanirisi.
           Mungu fe ndra Mvi ini,
           Erini ama lelerisi;
           ‘Ba Yesu a’ipiri ngani dri ja ku,
           Eri idri ‘dani ‘dani be.
 2.  ‘Ba Yesu a’ipiri eri idri be,
     Te ‘ba eri gapiri nga dri ja;
     Te ‘ba nde ngani idri 
     ndre aluni ku,
     Adra Munguni ruania.
 3.   Yesu kini, Ma ni kabilo mani ra,
      Ma fe idri ‘dani ‘dani yi dri;
      Ma nga yi ma dri oce
      ‘dani ‘dani ra,
      Yi ngani dri ja aluni ku",
        "key": "G",
        "author":"...",
        "isFavorite": false
    }
],
[
    {
        "number": 115,
        "title": "Nothing but the 
blood of Jesus",
        "category": "Hymn",
        "lyrics": "
 1.   A’dini ma ojini?
      Ari Yesuni a’dule.
      A’dini ma atini?
      Ari Yesuni a’dule.
           E, ari okporu
           ‘Ba asi ojizuri;
           Ari andini yo,
           Ari Yesuni a’dule.
 2.   Ma ‘bapi alaruri
      Ari Yesuni a’dule.
      Ma mari ofezuri
      Ari Yesuni a’dule.
 3.  A’di ede onzini?
     Ari Yesuni a’dule.
     A’dini nga ma pani?
     Ari Yesuni a’dule.
 4.   Asi anzu maniri
      Ari Yesuni a’dule.
      Asi ‘baza maniri
      Ari Yesuni a’dule",
        "key": "G",
        "author":"...",
        "isFavorite": false
    }
],
[
    {
        "number": 116,
        "title": "Have you been to        
Jesus?",
        "category": "Hymn",
        "lyrics": "
 1.     Mi emu Yesu vu mi asi oji,
        Mi oji mi ari si ra ya?
        Ari Yesuniri fudri ‘ba pazu,
        Ojizu ari Yesunisi.
        Ojizu…….arisi…..,
             Ojizu ari Yesunisi;
             Mi asi ovu emveru ivile,
             Ojizu ari Yesunisi.
 2.    Mi bi Yesu vuti mi asi driasi,
       Mi oji mi arisi ra ya?
       Mi ati mi Yesu Kristo agatia;
       Ojizu ari Yesunisi.
 3.    Ace were Yesuni nga emvi ra,
       Mi oji mi arisi ra ya?
       Eri nga mi isu onyiru ada,
       Ojizu ari Yesunisi.
 4.    Mi ‘be afa mi dri icipiri re,
       Mi oji mi arisi ra ya?
       Yi a’di ra ‘ba ondi be ‘diyisi,
       Ojizu ari Yesunisi.",
        "key": "G",
        "author":"...",
        "isFavorite": false
    }
],
[
    {
        "number": 117,
        "title": "Mi ndre ‘dari, eri’i",
        "category": "Hymn",
        "lyrics": "  
1. Mi ndre ‘dari, eri’i
 Kabilomva Munguni;
 Mi ndre ‘dari, eri’i
 Kabilomva Munguni.
 Ezata ‘bani ‘diyi
 Yesu wu yi dria ra  (x2)
2. Mi ma emu Yesu vu,
 Eri nga mi pa ada;
 Mi emu Yesu vu fo!
 Eri nga mi pa ada.
 Yesu ma arisi
 Mi oji ma alaru       (X2)
3. Mi fe mi ma ngulupi
 Opi Yesu Kristo dri;
 Mi fe mi ma ngulupi
 Opi Yesu Kristo dri.
 Eri nga ayiko
 Fe mi dri mi asia       (X2)",
        "key": "G",
        "author":"...",
        "isFavorite": false
    }
],
[
    {
        "number": 118,
        "title": "Whosoever will",
        "category": "Hymn",
        "lyrics": "
 1.   Mi ka le emu, mi emu Yesu vu;
      Eri le mi tu, nga mi a’i ada.
      Ysuni nga onzi miniri oji,
      Eri nga idri fe ra.
           Mi ka le emu, mi ku onzi ja,
           Mi emu Yesu vu mi onzi e’da;
           Yesuni nga onzi mini wu dria,
           Nga asi alaru fe.
 2.    Mi emu Yesu vu, eri okpo be,
       Eri nde Satani ma obeta dria;
       Eri nga Orindi Alatararu,
       Fe mi dri onzi ndezu.
 3.    Mi emu Yesu vu uri kokoru;
       Eri geri ‘bani tuzu ‘buari,
       Eri nga mi ji Mungu ma milia,
       Eri ‘Ba ‘ba Papiri.",
        "key": "G",
        "author":"...",
        "isFavorite": false
    }
],
[
    {
        "number": 119,
        "title": "Panga e’yo onziniri dra",
        "category": "Hymn",
        "lyrics": "
 1.  Panga e’yo onziniri dra, 
    Yesu emu marini ofe; 
     Mi ka le Mungu ma pa mi ra, 
     Mi a’i Opi Yesuni fo.
           Mi a’i, mi a’i,  
           Mi a’i Yesu Kristo andru;
           Mi a’i, mi a’i,
           Mi a’i Yesu Kristo ndi ndi.
 2.  Ari Yesuni ra ndra misi, 
     Ra aroti mini ofezu; 
     Mi ka le e’yo onzi kuzu, 
     Mi a’i Opi Yesuni fo!
 3. Yesu Kristo enga dra alia,
     Eri tu Opi nyazu ‘bua;
     Mi ka idri ‘dani ‘dani le,
     Mi a’i Opi Yesuni fo!
 4.  Yesuni nga emvi nyakua 
     ‘Ba dria ma e’yo lizu ra; 
     Mi ka le e’yo ma nde mi ku, 
     Mi a’i Opi Yesuni fo!",
        "key": "G",
        "author":"...",
        "isFavorite": false
    }
],
[
    {
        "number": 120,
        "title": "There is life for a look  ",
        "category": "Hymn",
        "lyrics": "
 1.    ANDRA uri oga ‘ba Israelini,
       Yini e’yo Munguni garia;
       Te ‘ba uri ma wura uru pati sia,
       ‘Ba ka lu ra, yi rua ati.
             Mi lu, mi a’i;
             Mi ka lu curu’do
             Kristo drapi misiri,
             Mi nga idri isu eri vu.
 2.     ‘Yeta onyi be mini
        ‘ yele diyisi,
         Mi econi mi pazaru ku;
         Mi econi onzi miniri inizu  
         ku,
         Pe lu ari Yesunirisi.
 3.      Mi te ku, mi ma lu ’Ba ‘ba  
         Papiri vu,
         Mi ka le onzi mini kuzu;
         Mi ka eri a’i, Yesuni nga mi  
         pa ra,
         Eri dra misi pati ruaa.
 4.      Erini drale pati ma ruaarisi,
         Mi eco fi idri ma alia;
         Mi eco ayiko isuzaru Yesu  
         vu,
         Mi ka mi asi ‘ba drinia.",
        "key": "G",
        "author":"...",
        "isFavorite": false
    }
],
[
    {
        "number": 121,
        "title": " Yesu Kristo omve ‘ba ra, ",
        "category": "Hymn",
        "lyrics": "
 1.  Yesu Kristo omve ‘ba ra, 
     ‘Ba onzi ‘yepi ‘diyi; 
     Eri le mi onzi wu ra, 
     Eri ovu ale be.
       Mi emu, mi emu,
       Mi emu andru coti,
       Mi te te a’disia?
       Yesu le mi avasi.
 2.   Mi eza e’yo Munguni, 
      Mi ndra Mungu be re tu; 
      Andru mi oja mi asi, 
      Mi ma a’i Yesuni.
 3.   Mi ma te ku, mi ece ku,
      Sawa aga fudri ‘bo;
      Y
 esuni nga mi a’i ra
      Idri o’diru fezu.",
        "key": "G",
        "author":"...",
        "isFavorite": false
    }
],
[
    {
        "number": 122,
        "title": "Only a step to Jesus",
        "category": "Hymn",
        "lyrics": "
 1.   Mi ma emu Yesu vu, 
      Eri ogogo tu; 
      Mi ku ezata mini, 
      Mi inzi Yesuni.
        Mi ma enga, mi ma emu,
        Eri mi dri te te;
        Mi ku ezata mini,
        Mi mu asi ndriza ndru
        Yesu eri ‘ba asi
        Ndriza fepiri’i.
 2.  Mi ma emu Yesu vu, 
     Angu biza kuzu; 
     Mi ma fi diza alia, 
     Yesuni dizani
 3.  Mi ma emu Yesu vu,
     Eri ogogo tu;
     Eri mi omve andru
     Emuzu i vu fo!
 4.  Mi ma emu Yesu vu, 
     Mi emu , mi ru ku; 
     Eri dra ‘ba onzisi, 
     Mi emu eri vu. ",
        "key": "G",
        "author":"...",
        "isFavorite": false
    }
],
[
    {
        "number": 123,
        "title": "Come, ye sinners",
        "category": "Hymn",
        "lyrics": "
 1.  Mi ‘ba onzi ‘yepi rari,
     Mi ma emu Yesu vu;
     Eri dra ama opazu,
     Eri asi ndriza be.
 Mi ma emu x2
        Eri ngonde mi pazu x2
 2.  Mi eza mi teketeke
     E’yo onzi minisi;
     Yesu le mi onzi wu ra,
     Asi ndriza inisi.
 Mi ma emu x2
        Eri ngonde  mi pazu x2
 3.   Yesu nya ndra candi misi,
       Mi pazu onzi alia;
       Dra pati alaza ruaa,
       E’yo onzi ‘banisi.
 Mi ma a’i x2
         Yesu ‘Ba ‘ba Papiri x2
 4.  Mi ka ovu andezaru,
     Asi ka ‘ye urisi;
     Mi emu di Yesu vu fo!
     Geri andiniri yo.
 Mi ma a’i x2
         Yesu ‘Ba ‘ba Papiri x2
 5.  Mi econi mi ‘bazaru,
     Alaru mi drisi ku;
     Mi emu Yesu Kristo vu
     E’yo onzi minisi.
 Eri eco    X2
         Onzi mini wuzaru x2 
6.   Te onyi mini leleri,
      Yesuni nga fe mi dri;
      Asi ojaza adaru,
      Enga kiri Yesu vu.
 Eri eco x2
          Onzi mini wuzaru x2
 7.    Ari Yesu Kristoniri,
       Ra ndra onzi minisi;
       Andru mi ma ‘ba mi asi
       Yesuni a’izu fo!
 Mi ma emu x2
          Opi Yesu vu coti x2",
        "key": "G",
        "author":"...",
        "isFavorite": false
    }
],
[
    {
        "number": 124,
        "title": "Mungu co adi amaniri de ‘bo.",
        "category": "Hymn",
        "lyrics": "
 1.  Mungu co adi amaniri de ‘bo,
      Eri co Opi Yesu ma arisi;
      Eri le ‘ba dria ma emu i vu,
      Ari nde a’izu onzi yinisi.
 2.   Mi ma ‘yo mi ‘ba alaru ‘dini ku,
      Mungu ni afa alaruri dria,
      Eri ni ra ama ‘ba onzi ada,
      Mi nga ovu alaru ari ndesi. 
3.  Asi mini ma ama onzi mini,
     Onzi ci asi mini ma alia;
      Mi ma ku onzi nde ‘diyi Yesu dri,
      Eri nga mi oji ari inisi.
 4.   Mi ma ku e’yo onzi mini andru,
      Mungu leni e’yo onzi mini ku;
      Eri nga mi a’i asi ndrizasi,
      Mi ka Opi Yesuni a’i andru.
 5.  Mungu le ‘ba dria ma fi ‘bua ra,
     Eri leni ‘ba onzi ndre ‘dale ku;
     Opi Yesu, mi oji ma alaru,
     Ma le di mani mu fi ‘bua indi.
 6.   ‘Ba ngapi acepi nyakua ‘diyi
      Yi nga ovu candi amboru alia;
      Yi nga le apa Mungu ma milia,
      Yini Opi Yesuni galerisi.",
        "key": "G",
        "author":"...",
        "isFavorite": false
    }
],
[
    {
        "number": 125,
        "title": "Precious name",
        "category": "Hymn",
        "lyrics": "
 1.    Mi ‘ba candini adaru
       Mi ndru andru Yesuni;
      Eri nga mi aza ko ra,
      Candi mini atizu.
        Aga ra, aga ra,
        Ru Yesuni aga ra;
        Angu ‘daa, angu ‘doa,
        ‘Bua, nyakua indi.
 2.  Mi ma bi Yesu ma ru ci,
     Okpo isuzu beni;
     Mi nga onzi dria nde ra,
     Eri nga mi enga ra.
 3.  Mi ma bi Yesu ma ru ci,
     Geri onyirurisi;
     Eri eco etu dria,
     Vini inisi indi.
 4.  Ama ma osi kumuti,
     Opi Yesu ma palaa;
     Runiri inzizu ‘dani,
     Diza fezu eri dri.",
        "key": "G",
        "author":"...",
        "isFavorite": false
    }
],
[
    {
        "number": 126,
        "title": " Jesus calls us  ",
        "category": "Hymn",
        "lyrics": "
 1. Yesuni ama omveni
     Ama bile ka yo ti;
     Eri ‘yo asi anzusi,
     Mi emu ma vuti bi.
 2. Yesuni ndra ‘ba omveria,
     Miri Galilinia;
     Yi ku emba pi aku be,
     Yi ku dria Yesusi.
 3. Yesuni ‘ba omve ‘dani
     E’yo onzi kuzu ja;
     Acizu geri iniria,
     Kililiru etuzu.
 4. Ayiko pi ma alia,
    Candi amani be dria;
    Yesuni ama omve ra,
    Mi emu ma vuti bi.
 5. Yesuni ama omveni,
     Mi eri o’dukoni;
     Mi fe asi mini dria,
     Azi erini ngazu.",
        "key": "G",
        "author":"...",
        "isFavorite": false
    }
],
[
    {
        "number": 127,
        "title": "Yesu eri gerini",
        "category": "Hymn",
        "lyrics": "
 1. Yesu eri gerini,
    Ama jizu Mungu vu;
    Mi nga ca ‘dale indi,
    Mi ka mu Yesu vusi.
             Yesuni, Opini
             Ama eri ru inzi; (2)
 2. Yesu eri adani,
     Eri lini inzo ku;
     Eri eco mi dri ce,
     Imbata adarisi.
 3. Yesu eri idrini,
     Eji idri ‘ba vuni;
     Mi ka Yesuni a’i,
     Mi idri isu ani.",
        "key": "G",
        "author":"...",
        "isFavorite": false
    }
],
[
    {
        "number": 128,
        "title": " O brothers,
       don’t stay away ",
        "category": "Hymn",
        "lyrics": "
1. Adripi, emi emu andru 
    Yesu vu fo!
    Adripi, emi emu Yesu vu fo!
          Yesuni ngonde mi pazu,
          Mi ma emu eri vu fo!
          Eri ngonde mi pazu;
          Mi ma emu!
 2. Amvipi, emi emu andru
     Yesu vu fo!
     Amvipi, emi emu Yesu vu fo!
 3. Anzi la, emi emu andru
    Yesu vu fo!
     Anzi la, emi emu Yesu vu fo!
 4. ‘Ba dria, emi emu andru
     Yesu vu fo!
     ‘Ba dria, emi emu Yesu vu fo!",
        "key": "G",
        "author":"...",
        "isFavorite": false
    }
],
[
    {
        "number": 129,
        "title": " Jesus, I will trust thee",
        "category": "Hymn",
        "lyrics": "
 1. Yesu, ma mi a’i
    Asi driasi;
    Eco mini onzi
    Mani wuzaru.
  ‘Ba azini mile
   Aluni ‘de yo
   Mi dra pati ruaa
   Onzi ‘banisi.
 2. Yesu, ma mi a’i,
    Mi leta be tu
    Mini de ovuria
    Andra nyakua,
    Mi omve ‘ba onzi
    Mi vu inyia
    Mi droni ‘ba onzi
    Aluni ‘de ku
 3. Ma eco mi a’i
    Asi mania,
    Ma ka mi o’duko
    Eri tro ku ti;
    Orindi miniri
    Eri ma imba;
    Ma le ri mi palaa
    E’yo erizu.
 4. Yesu, ma mi a’i
    Asi driasi;
    Mi nga ‘ba emupi
    Mi vuri a’i
    Mi ma omve mi vu
    Asi ndrizasi;
    Mi ‘Ba ma Papiri,
    Mi Opi mani",
        "key": "G",
        "author":"...",
        "isFavorite": false
    }
],
[
    {
        "number": 130,
        "title": " Iam trusting thee,
    Lord Jesus",
        "category": "Hymn",
        "lyrics": "
 1.  Ma mi a’i; Opi Yesu,
     Mi a’dule’i;
     Mi fe pata mini ma dri
     Tokoru.
 2. Ma mi a’i, Opi Yesu,
    Onzi wuzu ra;
    Asi ndriza fezu ma dri
    Alesi.
 3. Ma mi a’i, Opi Yesu,
    Onzi ojizu;
    Mi nga ma ta mba etusi
    Ini be.
 4. Ma mi a’i, Opi Yesu,
    Mi nga ma dri ce
    Ma le lu mi vuti bi’i
    Etu zu.
 5. Ma mi a’i, Opi Yesu,
    Ma ‘ba adaza;
    Okpo mani yo, te okpo
    Mi vu ci.
 6. Ma mi a’i, Opi Yesu,
    Ma nga pa so ci;
    Okpo minisi ma ngani
    Ande ku.",
        "key": "G",
        "author":"...",
        "isFavorite": false
    }
],
[
    {
        "number": 131,
        "title": " Just as I am  ",
        "category": "Hymn",
        "lyrics": "
 1. Ma ‘ba onzi, ari mini
    Ra e’yo onzi manisi
    Mini ma omvelerisi,
    Yesu la, ma emu  mi
    vu.
 2. Ma ‘ba onzi, ma Econi
    Onzi mani inizu ku;
    Te ari mini eco ra,
     Yesu la, ma emu  mi
     vu. 
3. Ma ‘ba onzi, ma uri be,
     Ma asini oti oti;
     Te mi asi anzuru fe;
     Yesu la, ma emu  mi
     vu.
 4. Ma ‘ba onzi, ini alia,
    Ezata mani kakau;
    Te mi nga asi ndriza fe,
    Yesu la, ma emu  mi
    vu.
 5.  Ma ‘ba onzi, mi ma omve
     Emuzu andru mi vu ra;
     Mini ma omvelerisi,
     Yesu la, ma emu  mi
     vu.
 6. Ma ‘ba onzi, ale mini
     Se ma mi vuti bizuni;
     Ma le ovi ‘ba miniru,
     Yesu la, ma emu mi
     vu.
",
        "key": "G",
        "author":"...",
        "isFavorite": false
    }
],
[
    {
        "number": 132,
        "title": "Yesu le ma ma emu.",
        "category": "Hymn",
        "lyrics": "
 1. Yesu le ma ma emu
     I vu ra a’itasi
     Eri dra ma pazu ra,
     Mani fizu idria.
         Yesu le ma ra, (3)
         Le ma avasi tu.
 2. Ma nga aci Yesu be,
     Eri lezu avasi;
     Ma nga eri vuti bi,
     E’yo maniri kuzu.
 3. Yesu le ma avasi,
     Eri ma dri ce zu zu;
     Ma le azi erini
     Nga ma asi driasi.
 4. Yesu ‘Ba ma Papiri
     Nga ma ‘du i vu ‘bua
     Ayiko maniri ‘daa
     Mile Yesuni ndrezu.",
        "key": "G",
        "author":"...",
        "isFavorite": false
    }
],
[
    {
        "number": 133,
        "title": "I hear thy welcome 
voice",
        "category": "Hymn",
        "lyrics": "
 1. Yesu, mi ma omve 
    Ale minirisi, 
    Ezata mani ojizu 
    Ari minirisi.
               Ma emu mi vu 
               Pati etia; 
               Mi oji ma arisi 
               Ezata manisi .
 2. Ma ‘ba ezata be, 
        Ondi be tu indi; 
    Mi oji onzi mani dria 
        Ari minirisi. 
3. Yesu, mi imba ma  
          E’yo adarusi; 
     Ma leni geri ku ‘de ku, 
         Mi ce ma dri drile. 
4. Mi ma fe ondua 
          E’yo dria vazu; 
     Ma nga ma ona onzisi, 
          Dri ceta minisi. 
5. Mi fe ma dri okpo 
         Azi mini ngazu, 
     E’yo mini ma ta mbazu, 
         Onyi ‘yezu mi dri. 
6. Ma ru mini inzi 
         Pata minirisi; 
     Mini ma omvelerisi, 
        Ma nga mi vuti bi.",
        "key": "G",
        "author":"...",
        "isFavorite": false
    }
],
[
    {
        "number": 134,
        "title": " Jesus, my Lord ",
        "category": "Hymn",
        "lyrics": "
 1. YESU andru ma mi omve,
    Mi pa ma e’yo onzia;
    Pata miniri ma le ra,
    Mi ma a’i ma fo.
          Mi ma a’i ma fo,
          Mi arini ralerisi,
          Mi ma a’i ma fo.
 2.  Ezata mani mi ni ra,
     Fe drinza ma dri amboru;
     Te ari mini ra masi,
     Mi ma a’i ma fo.
 3.  Azita miniri ma ta,
     Econi mani mbazu ku;
     Te mi ma ovu yiki be,
     Mi ma a’i ma fo.
 4. Opi Yesu mi ede ma,
     Kile mini lelerile;
     Mi adri azi ‘ye muke,
     Mi ma a’i ma fo.",
        "key": "G",
        "author":"...",
        "isFavorite": false
    }
],
[
    {
        "number": 135,
        "title": " There is a city bright ",
        "category": "Hymn",
        "lyrics": "
 1.  Yesu ede ‘bua
      Pari ndrizaru tu;
      ‘Ba ezapiri,  (2)
      Ngani fi ‘dale ku.
 2. ‘Ba ‘ba Papiri la,
      Mi emu ma vu ra;
      Mi oji ma fo,  (2)
      Mi ‘ba ma alaru.
 3. Opi, ma le ovu
     Mva miniru ada;
     Mi ko ma aza,  (2)
     Onyi ‘yezu zu zu.
 4. Opi, mi ce ma dri
     Geri miniria;
     Ma nga ca ‘bua, (2)
     Yiki minirisi.",
        "key": "G",
        "author":"...",
        "isFavorite": false
    }
],
[
    {
        "number": 136,
        "title": " Pass me not",
        "category": "Hymn",
        "lyrics": "
 1. YESU mi ku ma ‘de ku fo,
    Mi ovu ma be;
    Mi ka ‘ba azini omve,
    Mi omve ma ‘i.
            Yesu Kristo,
             Mi eri ma ra,
            Mini ‘ba azi omveria,
            Mi omve ma fo.
 2. Ma asi ovu azoru,
    Mi fe aro fo!
    Mi idri maniri mi’i,
    ‘Ba ma Papiri.
 3.  Onyi mini ma a’i ra,
     Mi ‘ba onzi pa;
     Mi asi ‘bani omi ra,
     Asi ndrizasi.
 4.  Asi ndriza mini ndruzu,
     Ma emu mi vu;
     Mi ma oji ma alaru,
     Mi nde ma ku fo!",
        "key": "G",
        "author":"...",
        "isFavorite": false
    }
],
[
    {
        "number": 137,
        "title": " Rock of Ages ",
        "category": "Hymn",
        "lyrics": "
 1. Yesu Kristo Mungu Mvi, 
    Yi co ndra mi amasi; 
    Ma nga ma zi mi alia, 
    Mi oji ma arisi, 
    Mi ‘ba ma alaru fo, 
    Mi pa ma onzi alia. 
2. Ma ka ovu candisi 
    Onzi ma e’yosi ti, 
    Ma ka o’bi onyi ‘ye; 
    Dria funi dri ‘de ku; 
    Mi a’dule, mi eco 
    Ma pazu onzi alia. 
3. Ma ovu pililiru, 
    Mi osu ma bongosi; 
    Ma ovu ‘ba ondi be, 
    Mi oji ma hwilili; 
    Onyi mani yo ada, 
    Mi a’i ma yikisi. 
4. Mani nga ovuria  
    Idri ‘dori alia; 
    Ma ka nga vini mi ndre 
    Mini e’yo liria; 
    Yesu Kristo Mungu mvi, 
    Ma nga ma zi mi alia. ",
        "key": "G",
        "author":"...",
        "isFavorite": false
    }
],
[
    {
        "number": 138,
        "title": "Jesus, Lover of my soul",
        "category": "Hymn",
        "lyrics": "
 1.  YESU ‘Ba ma lepiri,
          Ma nga nzu mi agatia;
      De oliriko indi,
         Ma nga di ma zi mi
            vu.
            De obeta nga indi,
          Mi te ma agei fo;
      Mi ce ma dri nyakua,
         Ma a’izu ‘bua ndo.
 2.  Ma econi ma zizu,
         Pari azinia ku;
     Kiri Yesu mi vu ka,
          Mi pa idri mani fo.
    Onzini ma ezeza,
          Etu dripi dririle;
     Mi a’bu dri mani ci,
         Endri mini ma alia.
 3.  Mi aga afa dria,
          Ma le mi a’dule’i;
      Yesu ‘Ba ma Papiri,
          Mi ati asi mani.
     Ma ‘ba onziruri’i,
          Mi ‘Ba onyi beri’i;
      Ma ga ezatasi tre,
         Mi ‘Ba kililiruri.
 4.  Mi asi ndriza e’i,
           Mi ini onzi mani;
      Mi ‘ba ma alaru fo!
           Asi mani alia,
   Mi yi a’di idrini,
Mi ega ma asia;
 Mani ovuzu ani,
 Idri ‘dani ‘dani be.",
        "key": "G",
        "author":"...",
        "isFavorite": false
    }
],
[
    {
        "number": 139,
        "title": " Ma ‘ba onzi ‘yepiri",
        "category": "Hymn",
        "lyrics": "
 1. Ma ‘ba onzi ‘yepiri
      Ezata be tre ada;
      Mi eco onzi wuzu,
      Yesu, mi ko ma aza.
 2. Onyi mani ‘de yo fo,
     Ma ‘ye e’yo onzi tu;
     Mi ni e’yo mani ra,
     Yesu,mi ko ma aza.
 3. Ma econi cazu ku
     Diza Munguniri vu;
     Ma ani candi be tu,
     Yesu, mi ko ma aza.
 4. Satani ombe ndra ma
     Arujoa okposi;
     Mi pa ma eri dria,
     Yesu, mi ko ma aza.
 5. Pati alaza dria
     Mi co adi amani;
     Kabilomva Munguni,
     Yesu, mi ko ma aza.
 6.  Mi enga dra alia,  
     Ama nga enga misi;
     Mi eco ‘ba pazuni,
     Yesu, mi ko ma aza.",
        "key": "G",
        "author":"...",
        "isFavorite": false
    }
],
[
    {
        "number": 140,
        "title": " Iam coming to 
          the cross",
        "category": "Hymn",
        "lyrics": "
 1.     MA emu Yesu mi vu,
        Alioru pirini;
        Ma ku afu mani ja,
        Pata a’izu mi vu.
           Ma pata a’i mi vu,
           Kabilomva Mungu-ni;
           Ari mini ra masi,
           Mi eco ma pazuni.
 2.     Yesu ma ‘ba onzi tu,
         Ma ga ezatasi tre;
         Te mi dra pati ruaa,
         Ma pazu onzi alia.
 3.      Eli karakarau,
         Ma ati’bo onzini;
         Andru ma mi a’i ‘di,
         Yesu ‘Ba ma Papiri.
 4.      Yesu ma le ma idri,
         Fezu pi mi dri andru;
         Ma orindi pie dria,
         Rua mani be indi.",
        "key": "G",
        "author":"...",
        "isFavorite": false
    }
],
[
    {
        "number": 141,
        "title": "I’m troubled in mind",
        "category": "Hymn",
        "lyrics": "
 1. Ma ovu candi be asi mania;
    Ma nga mu Yesu vu, eri ma pa ra.
 2. Onzi mani teri nzizaru ma dri;
 3. Ma ini ma alia, ma mile di yo;
 4. Ma asi anyoru, ma ande kai ra;
 5. Ma nga Yesuni zi, eri eri ra;",
        "key": "G",
        "author":"...",
        "isFavorite": false
    }
],
[
    {
        "number": 142,
        "title": "The Church’s one
         foundation ",
        "category": "Hymn",
        "lyrics": "
 1.   Kanisa ma etiri  
      Lu Yesu Kristo-i; 
      Si i Yesu ma dria, 
      Eti andini yo. 
      Yesu emu nyakua 
      Amurua ndazu; 
      Oji eri alaru 
       Ari inirisi.
 2.   ‘Ba Kristoni yi enga 
      Suru dria alia; 
      Eci yi ‘ba aluru 
      Yesu ma alia; 
      Yi Opi inzi alu, 
      Nyaka yini alu; 
      Asisile alusi 
      Yi Yesu vuti bi. 
 3.   Afu ka ovu indi 
      Esele coza be, 
      Kanisani pa so ra 
      A’itasi ‘dani; 
      ‘Ba alatararu ‘diyi 
      Yi Mungu zi ‘dani; 
      Munguni nga di ani 
      Kanisa ta mba ra. 
4.    De ‘Ba Kanisani ‘diyi 
      Ovu nga nyakua; 
      Yi a’di ‘di okposi 
      Ande likokoru; 
      Te yi nga ari’ba nde, 
      Yi nga ava li ndo, 
      Yi nga asi anzuru 
      Isu ‘bua ‘dale. 
5.    ‘Ba fipi ‘bua ‘bo ‘diyi
      Yi ama be alu;
      Yi ti eci Mungu be
      Ale erinisi.
      Opi, mi fe ama dri 
     Asi ndriza mini,
      Ama ofizu yi be 
     Ovuzu mi be ‘daa",
        "key": "G",
        "author":"...",
        "isFavorite": false
    }
],
[
    {
        "number": 143,
        "title": "For all the saints",
        "category": "Hymn",
        "lyrics": "
 1.  Yesu, ama mi ru inzi ‘dani,
     ‘Ba alaru ndra drio ‘diyisi;
      Yi e’da mi ru ‘ba ma milia,
           Haleluya, Haleluya!
 2.  Mi ce ndra yi dri, yi agei tezu,
     Mi fe ndra yini onzi ndezu ra;
     Angu ka bi ti, mi diza yini,
 3.  Ama di asikari mini ’diyi,
     Mi fe ama ’ba omba okposi;
     Ama ma aga ’ba nde ’dayile,
 4.  Omba ka tro ovu okporu ti,
      Ama co bile ongo yini vu;
      Yi ongo agazuri ngo ’dani,
 5.  Ama nga omba ’ba va nyakua,
     Ama nga di ava li yi be ndo
      Pari ndrizaru tu ’buaria;
 6.  Mi lu, anguni nga ati ati,
    Opi dizaniri nga emu ra;
     Ama nga ovu yi be tualu,
 7.  Ama engapi angu dria ’diyi,
     Ama nga fi aku ’buaria;
     Ama nga Mungu ru inzu ’dani, ",
        "key": "G",
        "author":"...",
        "isFavorite": false
    }
],
[
    {
        "number": 144,
        "title": "The Son of God goes
    forth to war",
        "category": "Hymn",
        "lyrics": "
 1.  Mungu pe Mvi ini ma ti,
     ‘Di a’di onzi be;
     Eri ma okpo aga ra,
     Eri agupini.
 2. ‘Ba pati alaza ‘dupi
     Candini nyapi ‘diyi,
     Yi aci Yesu be ‘dani;
     Yi ‘ba erini ‘diyi.
 3. ‘Ba andra yini ocole
     Yesu ma rusi ‘diyi
     Ri Mungu zi asi basi
     Ari’ba yini dri.
 4.  Yini Stefano furia,
     Osi kumuti va;
     Ndre Yesuni pa soria
     Mungu dri ndiria.
 5.  ‘Ba Yesuni, onyi be ‘diyi
     Yi ndra ‘ba kakau;
     Yesu rusi ‘ba eve yi,
     Di yi pati ruaa.
 6. Yi o’ba ‘ba azini ‘diyi
    Kami ma ‘bilea;
    Oli azini seisi,
    Te ti, yi asi te. 
7. ‘Ba kakau a’ipi ‘diyi,
    ‘Ba ‘wara anzi be,
    Yi fe ayiko Yesu dri
      Ewu yinisi dria.
8.  Opi Yesu, ama mi zi
     Candi amanisi;
     Mi fe okpo ama dri fo
     Asi ndriza pie.",
        "key": "G",
        "author":"...",
        "isFavorite": false
    }
],
[
    {
        "number": 145,
        "title": "Through the night of 
     doubt and sorrow",
        "category": "Hymn",
        "lyrics": "
 1. ‘Ba acipi ‘diyi aga
     Angu candini alia;
     Yi mu ‘dani ‘bualeru,
     Ngozu asi driasi.
 2. Angu biza inicici
     Feni yi dri uri ku;
     Angu yi ma driliari
     Ovu diza be ambo.
 3. ‘Ba Yesuni opale ‘diyi
     Yi aci diza alia;
     Diza Yesu Kristoniri
     Angu ‘i yi vu ‘dani.
 4.  Ama aci gerinia
     Asisile alusi;
     Ama dria ori’baru
     Asi teza be alu.
 5.  ‘Ba ama Papiri alu,
     Eci ama tualu;
     Ongo amaniri alu.
     Runi inzizuri’i
 6.  Ama ka ca ‘bua ‘dale,
     Ama ayiko isu;
     Ata amaniri alu,
     Ama nga ri eri be.
 7.  Ama ma mu ani drile
     A’di ‘dizu onzi be;
     Pati alazaru ‘duzu,
     Yesu ma vuti bizu.",
        "key": "G",
        "author":"...",
        "isFavorite": false
    }
],
[
    {
        "number": 146,
        "title": " Whither, pilgrims, 
     are you going?",
        "category": "Hymn",
        "lyrics": "
 1. Emi ‘ba acipi ‘diyi,
    Emi di mu kpere
    Ngoa?
    Ama mu geri Yesuni
    Ecele ‘ba driria.
    Geri Yesuni izuru
    Cazu kpere ‘bua ra;
    Ama mu aku amboa,
    Angu ’dari aga dria.
 2. Ama mu uru ‘bua ra,
    Angu ‘daleri ndri tu;
    Opini nga onyi pi fe
    Ama dri diza pie.
    Ama nga ri va Mungu
    be,
    Ama nga Yesuni ndre,
    Ama nga runiri inzu;
    Angu ‘dari aga dria
 3. Emi ‘ba acipi ‘diyi
    Ma a’i ama muzu
    ‘Bua tualu emi be;
     Ama le mu indi fo!
     Yesuni nga ama a’i,
     Nga emi a’I indi,
     Angu ndrizaru alia;
     Angu ‘dari aga dria.",
        "key": "G",
        "author":"...",
        "isFavorite": false
    }
],
[
    {
        "number": 147,
        "title": " ‘Ba Yesuni pani yi yi drisi ku.",
        "category": "Hymn",
        "lyrics": "
 1. ‘Ba Yesuni pani yi yi drisi ku;
    Okpo yiniri yo,Yesu pa yini.
        Ama ati’bani ama Yesuni;
        Ndra ama Satanini, ama apa ‘bo.
 2.  Ama ‘ba Yesuni opale ra ‘diyi,
     Anzi Munguni asi o’diru be.
 3.  Ama ori’ba eri akua ‘diyi,
     Eri ngani ama ‘be amve ‘de ku.
 4.  A’di eji ama Mungu vunini?
     Yesu eji ama,dra inisini.
 5. A’di je ama onzi aliani?
     Yesu je amani, ari inisi.",
        "key": "G",
        "author":"...",
        "isFavorite": false
    }
],
[
    {
        "number": 148,
        "title": "We love the place, O          
God.",
        "category": "Hymn",
        "lyrics": "
 1.  Ama le, Mungu la,
     Ovu jo minia;
     ‘Diri ayiko fe,
      Ru mini egazu.
 2.  Jo mini alia
     Ama emu mi vu;
     Le mi ma mile ndre,
     Ama ‘ba mini ‘diyi.
 3. E’yo mini eri
     Aluzaru ada;
     Eri ayiko fe
     ‘Ba ma asiani.
 4. Ama ka omu nya
     Mesa mini tia,
     Mi fe ‘ba mini dri
     Nyaka idriniri.
 5. Ongo mini ngozu
     Eri candi dro ra;
     Eri okpo fe ra,
     Ayiko be ‘dani.
 6. Ama mi ru inzi
     Leta minirisi;
     ‘ Yeta amani ‘diyi
     Ma fe diza mi dri
 7. Mi fe ava mini
     Ma va ma nyakua,
     Vilerisi ‘bua
     Ma nga mi mile ndre.",
        "key": "G",
        "author":"...",
        "isFavorite": false
    }
],
[
    {
        "number": 149,
        "title": "What a friend 
   we have in Jesus.",
        "category": "Hymn",
        "lyrics": "
 1. AGYI amaniri Yesu,
         Wu ezata amani;
     Ama ovu drilebaru,
         Eri zizu etuzu.
    Ama nga candi isu ra,
        Ka zi Mungu tia ku;
   Ama asi anzu be ra, 
        Ama asi anzu be ra,
        E’yo zizu etuzu.
 2. Satani ka mi obe ra,
         Ka mi dri ici ambo;
    Asi mini ma oti ku,
         Mi mu Yesuni zizu.
   Agyi Yesuleni yo fo,
        Asi ‘bani omizu;
   Yesu ni candi mini ra,
        Mi mu Yesuni zizu.
 3. Rua mini ka ande ra,
          Asi mini ka oti;
    Eri nga mi aza ko ra,
          Mi mu Yesuni zizu.
    Agyi mini ka mi ku ra,
          Mi mu coti Yesu vu;
    Eri nga mi a’i ‘dani,
          Mi nga ayiko isu.",
        "key": "G",
        "author":"...",
        "isFavorite": false
    }
],
[
    {
        "number": 150,
        "title": "  I must tell Jesus ",
        "category": "Hymn",
        "lyrics": "
 1.  Ma e’yo ma inzapiri olu, 
     Ma ngani oci Yesu dri ku; 
     Ma ka e’yo zi, eri nga fe ra,
     Eri asi anzuru feni.
            Ma Yesuni lu, ma Yesuni lu, 
            Econi mani a’dule ku; 
            Ma Yesuni lu, ma Yesuni lu, 
            Eri nga candi amani wu.
 2.  Ma nga candi mani e’da dria,
     Eri candi dro, asi fe ba;
     Eri ma asi omi etuzu,
 3. E’yo nyakuni yi ma obe ra,
     Satani le ra ma zezu va;
     Ma nga lu Yesu vu etu dria,
     Ma nga okpo isu eri vu.",
        "key": "G",
        "author":"...",
        "isFavorite": false
    }
],
[
    {
        "number": 151,
        "title": "Come, my soul,
            thy suit Prepare",
        "category": "Hymn",
        "lyrics": "
 1. Asi mani mi enga,
    Mi esizu Mungu vu;
    Eri mi imba zizu,
    Eri ngani mi ga ku.
 2. Eri asi ndriza be
    Eri okpo ma e’i;
    E’yo mini zile ‘di,
    Ndeni Mungu ni ‘de ku.
 3. Yesu Opi mani la,
    Mi ma eri zita ‘di;
    E’yo onzi nde ma ra,
    Mi ‘du teri mani fo!
 4. Ari mini adale,
    Ezata ‘banisiri;
    Ma oji ma nditiri,
    Asi anzuru fezu.
 5. Opi, ma emu mi vu,
    Ande liza isuzu;
    Ma kulumgbu mini ‘du,
    E’yo onizu mi vu.
 6. De mani aciria,
     Nyaku ‘dori alia;
     Mi fe ale miniri,
     Ma ga ma asia tre.
 7. Yesu agyi maniri,
     Mi ce ma dri ‘dani fo;
     Aza koza minisi,  
     Ma nga ca ani ‘bua.",
        "key": "G",
        "author":"...",
        "isFavorite": false
    }
],
[
    {
        "number": 152,
        "title": " Prayer is the key
          to heaven ",
        "category": "Hymn",
        "lyrics": "
        Ama zi Mungu ‘dani; (3)
        Eri eri ra.
 1.Ama zi Mungu tualu;
          Eri eri ra.
     Eri le ama avasi;
          Eri eri ra.
 2. Ama zi asi driasi;
        Eri eri ra.
    Ama zi asi adasi;
        Eri eri ra.
 3. Ama zi andekokoru;
        Eri eri ra.
    Eri asi ndriza be tre;
        Eri eri ra.
 4. Ama zi Yesu ma rusi;
       Eri eri ra.
    Eri nga e’yoni ‘ye ra;
        Eri eri ra.
 5. Ama zi Mungu etuzu;
        Eri eri ra.
    Ama nga ayiko isu;
        Eri eri ra. ",
        "key": "G",
        "author":"...",
        "isFavorite": false
    }
],
[
    {
        "number": 153,
        "title": "And I couldn’t
         hear nobody pray",
        "category": "Hymn",
        "lyrics": "
        Munguni Ata amaniri,
        Eri ngonde ama erizu;    (2)
 1.  Ama emu (ngonde ama erizu) 
     e’yo zizu,
     E’yo zizu (ngonde ama erizu)
     Mungu tia.
           (Mungu)
 2.   Yesu kini (ngonde ama erizu)
      ‘ba yi ma zi,‘Ba yi ma zi,
      (ngonde ama erizu)                   
      ma ande ku
              (Mungu)
 3.   Yesu kini (ngonde ama erizu)
      ama ma zi 
      Ata tia (ngonde ama erizu)
      i ma rusi.
               (Mungu)
 4.   Yesu kini (ngonde ama erizu)
      ama ka zi,
      Munguni nga 
      (ngonde ama erizu) afa fe ra.
              (Mungu)",
        "key": "G",
        "author":"...",
        "isFavorite": false
    }
],
[
    {
        "number": 154,
        "title": " Come ye yourselves apart",
        "category": "Hymn",
        "lyrics": "
 1.  Emi emu kalaa ande lizu,
     Pari ‘bani ovuzu yoria;
     Otreza ‘bani ka emi inza,
     Emi emu ma vu okpo ndazu.
 2. Emi ku afa nyakuni ‘diyi,
     Emi ma ndru lonyi ‘buari’i;
     Emi ri ma vu Ata mani be,
     Emi a’dule ku, ama indi.
 3.  Emi olu e’yo emini fo,
     Ayikoru kani candiru ti,
     E’yo mi ndepi ra ‘diyi pie;
     Ma ni ra azi mani ewaru.
 4. Geri izuru, emi li ande,
     Emi ava kazu otizu ku;
     Emi ‘du nyaka mani feleri,
     Emi emu yi idriniri mvu.
 5. Emi nga mvi azi eminia,
     Azi ‘yezu okpo o’dirusi;
     Etu emini ovuzu ma be
     Eri emi dri orodriru tu.",
        "key": "G",
        "author":"...",
        "isFavorite": false
    }
],
[
    {
        "number": 155,
        "title": " Resting in the 
          everlasting arms.",
        "category": "Hymn",
        "lyrics": "
 1. Ama ti eci, ayiko isu,
    Atizu Yesu agatia;
    Asi anzu pi ava be indi,
    Atizu Yesu agatia.
       Mi ati mi,
       Mi ati Yesu agatia; (2) 
2.  Adriza muke tezu Yesu be,
     Atizu Yesu agatia;
     Aciza baru geri alaria,
     Atizu Yesu agatia.
 3.  Ama wuni ku, Candi vini  yo,
     Atizu Yesu agatia;
     Asi anzuru ama isu ra,
     Atizu Yesu agatia.",
        "key": "G",
        "author":"...",
        "isFavorite": false
    }
],
[
    {
        "number": 156,
        "title": " Safely through another week",
        "category": "Hymn",
        "lyrics": "
 1. O’du ‘di Sabatoni, 
     Mungu ama ca mi vu; 
     Ama ‘yo awa’difo, 
     Ta mbaza minirisi. 
            O’du ‘diri aga dria, 
            Ama ti eci mi be; 
            Ace were ama nga,  
            Ava li mi be ‘dani.
 2. Ama emu mi vu ‘do,
    Ru Yesu Kristonisi;
    Mi dro e’yo onzi dria,
    ‘Ba ama alaru fo.
 3. Mungu mi fe o’du ‘di,
     Ama dri ava lizu;
     Azi ngaza ma vutia,
     Ru miniri inzizu.
 4. E’yo mini ma ku ku, 
    Angu wudrikurua; 
   ‘Ba ezata ‘yepi ‘diyi, 
    Ma isu pata andru.",
        "key": "G",
        "author":"...",
        "isFavorite": false
    }
],
[
    {
        "number": 157,
        "title": " This is the day of light",
        "category": "Hymn",
        "lyrics": "
 1. O’du Sabatoni
         Eri dizaniri;
     Opi, mi fe diza mini
          Angu biza ’izu.
 2. O’du ’diri eri
     O’du engatani;
   Yesu, mi ma enga ama
      Onzi aliasi.
 3. Orindi Munguni,
      Mi emu ama vu,
    Asi amani imbazu
       E’yo Yesunisi   
4. Ama emu, Mungu,
     Mi vu e’yo zizu;
   Mi esi ama vu inyia,
       Ama erizu fo.
 5. Ama o’bi andru
     E’yo bari olu;
   Mi fe ‘ba ma oja asi
       Yesuni a’izu.
 6. Mi fe ava liza
     O’du andrurisi,
   Mi fe okpo mini ‘ba dri
      Azi mini ngazu.",
        "key": "G",
        "author":"...",
        "isFavorite": false
    }
],
[
    {
        "number": 158,
        "title": " AWA’DIFO FEZU",
        "category": "Hymn",
        "lyrics": "
 1. Afa onyiru dria ‘diyi
    Enga mi vu, Mungu;
    Te afa mini fele ‘diyi
    Ama omvi mi vu. (2)",
        "key": "G",
        "author":"...",
        "isFavorite": false
    }
],
[
    {
        "number": 159,
        "title": "Lord, I want 
        to be a Christian",
        "category": "Hymn",
        "lyrics": "
 1. Mungu, mi fe asi ndriza 
   Ama dri ‘bo, ama dri ‘bo;
   Ama fe awa’difo amani mi dri.
       Awa’difo fezu mi dri,
       Ama fe awa’difo amani mi dri.
 2. Mini ‘ba nyakua ‘diyi
    Lelerisi, lelerisi,
     Ama fe awa’difo amani mi dri.
 3. Afa driani engale 
    Mi vurisi, mi vurisi;
    Ama fe awa’difo amani mi dri.
 4. Ama asi ovu ‘doa 
    Ayikosi, ayikosi;
    Ama fe awa’difo amani mi dri.
 5. Ama feta fe mi dri ‘di
     Inzitasi, inzitasi;
     Ama fe awa’difo amani mi dri.",
        "key": "G",
        "author":"...",
        "isFavorite": false
    }
],
[
    {
        "number": 160,
        "title": " E’yo Munguni eca ndra",
        "category": "Hymn",
        "lyrics": "
 1.   E’yo Munguni eca ndra
      Angu amania,
      Ezata kuzu onyi ‘yezu,
      Ayiko indi.
                Ru Yesuni inzizaru,
                Inzizaru tu;
                Awa’difo, awa’difo,
                Ama di fe ra.
 2.    Fe omba ‘bani i dezu,
       Fe nita ama dri;
       Imbata pi aro pie,
       Mungu ‘ye onyiru.
 3.    Mungu fe jo Kanisani,
       Ama dri avasi;
       Amani e’yo Munguni,
       Erizu etuzu.",
        "key": "G",
        "author":"...",
        "isFavorite": false
    }
],
[
    {
        "number": 161,
        "title": " I hunger and I thirst",
        "category": "Hymn",
        "lyrics": "
 1.    Abirini ma fu,
       Ma yi avijo be;
       Yesu, mi nyakani
       Ma dri, yi mvuza be.
 2.    Mikate idriru
       Engapi ‘buari,
       Mi fi ma asia
       Ma kazu drazu ku.
 3.    Pati zabibuni
       Adaruri mi’i;
       Mi fe andru ma dri
       Afa mvuzari fo.
 4.    Geri ewaru tu,
       Ma ande fudri ci;
       Mi fe mani okpo,
       Mi nyaka idrini.
 5.    Ma mani aci ‘do
       Roko drialeru;
       Yi rapi ‘daniri,
       Mi era ma asia.
 6.    Mini nyaka fele
       Ma dri yi berisi,
       Ma nga okpo isu
       Mi vuti bizu zu",
        "key": "G",
        "author":"...",
        "isFavorite": false
    }
],
[
    {
        "number": 162,
        "title": "Emi ega e’yo Yesuniri",
        "category": "Hymn",
        "lyrics": "
 1. Emi ega e’yo Yesuniri,
     Dratani rua suza beri’i’
     Eri dra ndra ‘ba a’ipi ‘diyi
     Pazu e’yo onzi ma alia.
 2. Emi emu inyia, emi ‘du
     Eceta rua pini ari be;
     Eri fe i ma rua amasi,
     Arini ra ama onzezuni.
 3.  Emi emu asi e’yere be,
     Emi e’da ezata emini;
     Yesu dra pati alaza dria,
     Eri ari ra onzi wuzuni.
4. Emi emu asi adarusi,
     Emi a’i Yesu emi asia;
     Eceta fele emi dri ‘diyi
     Yesu ma asi ndriza eceni.
 5. Omu Opini ‘dori ma alia
     Ama eci ti Yesu be ada;
     Fe ama ovu ori’ba alu
     Amani mikate alu nyaria.
 6. Ama Yesu ma drata ece’i,
    De nga emvini dika ’doa ku;
    Ama awa’difo fe eri dri,
    Erini ama opalerisi. ",
        "key": "G",
        "author":"...",
        "isFavorite": false
    }
],
[
    {
        "number": 163,
        "title": " Let us break
          bread together ",
        "category": "Hymn",
        "lyrics": "
 1. Ama ma nya mikate tualu.   (2)
            Ama ori’bani;
            Ama nya omu tualu
            Opi Yesu ma rusi.
 2. Ama dria mvu patiefi su.  (2)
 3. Ama ovu dria adripiru.    (2)
 4. Mungu, ama mi inzi tualu.   (2)",
        "key": "G",
        "author":"...",
        "isFavorite": false
    }
],
[
    {
        "number": 164,
        "title": "Speak, Lord, in the stillness",
        "category": "Hymn",
        "lyrics": "
 1. Opi, mi ‘yo e’yo,
         Mani teria;
      Bile mani mgboru
          E’yo erizu.
 2. Mi ‘yo, Opi mani,
        Etu disi fo;
     Ma le mi mile ndre,
         Okpo isuzu.
 3. E’yo mini ovu
        E’yo idrini;
     Mi fe ma ma nya ra,
         Nyaka ‘buniri.
 4. Mi se ma mi vu fo,
         Opi maniri,
     Ovuzu ‘ba mini,
          Mini a’dule.
 5. Opi, mi ‘yo e’yo
          Mini leleri;
      Mi imba ma asi
          Acizu mi be.
 6. Opi, mi ‘yo e’yo,
          Ma mi ati’bo;
     Ma le e’yo mini
          Eri curu ‘do",
        "key": "G",
        "author":"...",
        "isFavorite": false
    }
],
[
    {
        "number": 165,
        "title": " Lord, speak to me",
        "category": "Hymn",
        "lyrics": "
 1. Yesu, mi ’yo e’yo ma tia; 
     Ma nga di mu e’yo olu;  
     Ma nga ‘ba avizaru ndru, 
     Mini ndra ma ndrulerile.
 2. Opi, mi ce ma dri ‘dani, 
     Ma ma ce ’ba ma dri beni; 
     Mi fe enya ma asia, 
     Ma fe ta idrini ‘ba dri. 
3. Mi fe ma dri okpo mini, 
     Mani pa sozu kilili; 
     Ma ‘bi e’depi va ‘diyi 
     Enga ani mi okposi. 
4. Mi imba ma, ma nga ani, 
     E’yo mini imba ‘ba dri; 
     Mi fe okpo ma tilea, 
     E’yoni fizu ‘ba asia. 
5. Mi fe ale mini ma dri, 
    Eri ma ga ma asia; 
    Ma nga ani e’yo olu 
    Asi ndriza minirisi. 
6. Opi, ma le mi ayu ma 
    Kile mini lelerile; 
    Mi ma ayu ma nyakua, 
    Ma nga ca mi vu ’bua ndo.",
        "key": "G",
        "author":"...",
        "isFavorite": false
    }
],
[
    {
        "number": 166,
        "title": "  Hushed was 
          the evening hymn",
        "category": "Hymn",
        "lyrics": "
 1.  Yi de ongo ngozu hekalu 
     Mungunia,
     Anguni biria ‘ba mu o’du kozu;
           O’duko nga enga coti,
            Mungu omve Samuelini.
 2.  Mungu, mi fe ma dri e’yo 
     erizu fo,
     Ma le andru o’duko mini erizu;
           O’duko ka tro were ti,
            ma nga e’yoni ‘ye coti.
 3. Mungu, mi fe ma dri asi
    e’yere ru,
     Mani e’yo mini ‘yoleri erizu;
          Etusi kani inisi,
          E’yo miniri ‘yezu’i.
 4. Mungu, mi fe ma dri 
    egata onyiru,
    Mani e’yo mini lezu avasi fo;
           Ma le e’yo adaru ni,
           Ma ma inzi mi ru indi.",
        "key": "G",
        "author":"...",
        "isFavorite": false
    }
],
[
    {
        "number": 167,
        "title": " The joyful news",
        "category": "Hymn",
        "lyrics": "
 1. E’yo ambo eca ra,
     E’yo bari Yesuni;
     Mi olu angu dri dria
     E’yo ‘ba opazuri.
 2. E’yo onyi be ‘diri
    ‘Ba asi ambizuri,
     Munguni ‘ba lezuri;
     Ama e’yo ‘diri ngo.
 3. Yesu dra pati ruaa
     Adi amani cozu;
     Eji ama Mungu vu
     I ma dratasi ada.
 4. ‘Ba yi aci ndra saaru,
     ‘Ba yi dri cepini yo;
     Yesu emu ama vu
     Eri ama dri ceni.
 5. E’yo ayikoru ‘di
     Ega ‘ba asia tre;
     Mi emu e’yo eri,
     Mi nga ayiko isu.",
        "key": "G",
        "author":"...",
        "isFavorite": false
    }
],
[
    {
        "number": 168,
        "title": "We have heard
          the joyful sound",
        "category": "Hymn",
        "lyrics": "
 1. E’yo ayikoruri:
    Yesuni ‘ba opa!
    Mi mu ayiko olu:
    Yesuni ‘ba opa!
    Mi mu suru vusi dria
    E’yo bari oluzu
    Angu wudrikuru dria:
    Yesuni ’ba opa! 
2. Mi ma ngo a’di alia:
    Yesuni ‘ba opa!
    Drata erinirisi:
    Yesuni ‘ba opa!
    Mini candi nyaria,
    Dra ka ovu inyia,
    Mi ma ngo ongo ‘diri:
 esuni ‘ba opa!
 3. Ayiko ‘ba dria dri:
    Yesuni ‘ba opa!
    Mi mu e’yoni olu:
    Yesuni ‘ba opa.
    Mi olu e’yo bari
    Angu dalakarua,
    Oluzu oni dria:
    Yesuni ‘ba opa!",
        "key": "G",
        "author":"...",
        "isFavorite": false
    }
],
[
    {
        "number": 169,
        "title": "Wonderful words of life",
        "category": "Hymn",
        "lyrics": "
1. Mi ma ngo e’yo Yesuni,
      E’yo idriniri !
      E’yo nde aluzaru tu,
      E’yo Yesuniri!
      Yesu emu nyakua
      Ama opazu dria,
         E’yo bari, e’yo bari,
         E’yo idriniri!    (2)
 2. Yesu eji ‘ba dria vu
      E’yo idriniri!
     ‘Ba avipiri ma eri
      E’yo Yesuniri!
      Yesu fe asi Yesuniri!
      Onzi amani wuzu,
 3. Mi olu e’yo bari ‘di,
      E’yo idriniri!
      Mi ma ece ‘ba dria dri,
      E’yo Yesuniri!
      ‘Ba ka e’yo a’i ra,
      Yesuni nga yi pa ra,",
        "key": "G",
        "author":"...",
        "isFavorite": false
    }
],
[
    {
        "number": 170,
        "title": "For my sake and the gospel’s, go",
        "category": "Hymn",
        "lyrics": "
 1. Mi mu e’yo bari olu, 
     Ru Yesuni ekuzu.   
     ‘Ba Yesuni ti pele ‘diyi 
     Kini “Yeke, a mu di! 
     Yi olu e’yo erini 
     Diza fezu eri dri; 
     Yi ku afa yini dria 
     Opi Yesu Kristosi.
 2. ‘Ba Yesu ru olupi ‘diyi, 
     Mu suru vusi dria, 
     E’yo patani oluzu, 
     E’yo bari Yesuni. 
     E’yo liza ‘ye eca ra; 
     De ewu ecani ku, 
     E’yo bari ma ‘i angu, 
     Angu bizani drozu. 
3. Angu wudrikuru dria, 
    ‘Ba yi Haleluya ngo; 
     Yi ru Yesuniri inzi 
     Pata erinirisi. 
     Yi mu e’yo bari olu 
    ‘Ba osezu Yesu vu; 
     Yi o’bi ‘ba imba indi 
     E’yo Yesunirisi. 
4. Guka Yesuniri nga wu, 
    ‘Ba ‘ini okuzu ra; 
     Eri nga opi nya ‘dani 
     ‘Ba dria ma drilia. 
     Ama ‘ba mini Yesu la, 
     Ama le mi vuti bi;
     Ama mu e’yo oluzu 
     De nga mi emvini ku.",
        "key": "G",
        "author":"...",
        "isFavorite": false
    }
],
[
    {
        "number": 171,
        "title": " Ama ma mu e’yo bari oluzu",
        "category": "Hymn",
        "lyrics": "
 1. Ama ma mu e’yo bari oluzu,  (3)
    E’yo bari Yesuni.
           Haleluya, Haleluya!    (3)
           Awa’difo, Yesu.
 2.  Ama ma mu ‘ba eripi kuri vu
     Angu wudrikuru dria ma alia;
     Ama ma mu e’yo bari oluzu,
     E’yo bari Yesuni.
 3. ‘Ba Opi Yesuni gapi si ‘diyi
     Yi nga dra ada, ezata yinisi;
     Ama ma mu e’yo bari oluzu,
     E’yo bari Yesuni.
 4. ‘Ba eripi ku ‘diyi o’biru tu,
     Yi ovu angu iniru ma alia;
     Ama ma mu e’yo bari oluzu,
     E’yo bari Yesuni.
 5. E’yo oari Opi Yesu Kristoni
     Eri okpo Munguni ‘ba pazuri;
     Ama ma mu e’yo bari oluzu,
     E’yo bari Yesuni.
 6.  Ama ma mu e’yo bari oluzu,  (3)
     E’yo bari Yesuni.",
        "key": "G",
        "author":"...",
        "isFavorite": false
    }
],
[
    {
        "number": 172,
        "title": "To the regions beyond",
        "category": "Hymn",
        "lyrics": "
 1.  Ma mu e’yo Munguni 
     oluzu ‘dale,
     Pari oluzu nga kuria;
     Ma mu leta Yesuni ‘ba vuri ece
     Juru dri; yi erini nga ku (nga ku).
         Ma ma mu…… ‘ba e’yo…. 
        eripi….kuri vu;
         (ma nga mu...vapi ku….
         eripi kuri vu,ma nga mu;)
         Ma ma ku… e’yo ba…
         orodri… si dria.
         (ma ma ku...patani…
            Orodrisi dria,dria.)
 2.  Ma ka tro azazaru ‘ba milia ti,
     Ma nga Yesu ma vuti bi ra,
     Muzu e’yo oluzu angu andia
     Kpere pari ewaruria (ma mu).
 3.  Yesu emu ndra ‘ba avipi
     ‘diyi ndru,
      Eri ndru ma, isu di ma ra;
      Kabilo avizaru azini indi,
       Ma le mu yi eji licoa (Licoa).
 4.   Mi ovupi aku minia ‘daniri,
      Lonyi okupi mi driri’i,
      Mi ma eri o’duko Yesuniri fo,
 Mi enga muzu angu andia (mi mu).",
        "key": "G",
        "author":"...",
        "isFavorite": false
    }
],
[
    {
        "number": 173,
        "title": " Rescue the perishing",
        "category": "Hymn",
        "lyrics": "
 1. Mi nzu ‘ba onzi vu e’yo oluzu,
    Yi ‘ye odra onzi yinisi ‘daa;
    Yi ovu candi be dra ma alia,
    Mi nzu yi vu e’yo idrini be.
       Mi ma mu mbele tu e’yo oluzu,
       De nga ‘ba drani ku onzi alia!
 2. ‘Ba ‘ye Satanisi urisi indi,
    Eri yi ombe okposi ada;
    Yesu ‘ba Papiri le yi opa ra,
    Mi mu mbele e’yoni oluzu.
 3. Angu iniria yi avizaru,
    ‘Ba yi nda geri idriniri ti;
    Emi ‘ba ava be, emi mu mbele
    Yi omvezu de etu nga indi!",
        "key": "G",
        "author":"...",
        "isFavorite": false
    }
],
[
    {
        "number": 174,
        "title": "Let the song go round the earth",
        "category": "Hymn",
        "lyrics": "
 1.     Ba angu dri dria ‘diyi
        Yi ma ngo ongo
        Yesuni inzizu fo!
        Eri Opini
        ‘Ba dria ma ngo ongo
        Ru Yesuni ekuzu.
 2.      ‘Ba iniru ‘diyi dria
         Yi ma ngo ongo
         Yesuni inzizu fo!
         Eri Opini.
         ‘ Yeta Yesuni dria
        Ma ku Afrika alia.
3.     ‘Ba ekaru ‘diyi dria
        Yi ma ngo ongo
        Yesuni inzizu fo!
        Eri Opini.
        Etuni efuria.
        Yi ma inzi Yesuni.
 4.     ‘Ba emveru diyi dria 
        Yi ma ngo ongo
        Yesuni inzizu fo!
        Eri Opini.
        Yesu ru ma ku indi
        Ulaya ma alia.
 5.     ‘Ba angu dri dria ‘diyi
        Yi ma ngo ongo
        Yesuni inzizu fo!
        Eri Opini.
        Ama ma inzi eri,
        Kristo ‘Ba ‘b Papiri.",
        "key": "G",
        "author":"...",
        "isFavorite": false
    }
],
[
    {
        "number": 175,
        "title": " Thou whose
 almighty word.",
        "category": "Hymn",
        "lyrics": "
 1.Mungu, e’yo mini
     Fe ndra angu ‘izu,
         Ini drozu;
    Mi eri ama fo,
    Angu iniria,
    Mi fe e’yo bari
        Angu ‘izu.
 2. Opi Yesu Kristo,
     Mi diza nyakuni,
          Mi emu ndra
     ‘Ba mile atizu;
     Ewu amanisi
     Mi fe e’yo bari
          Angu ‘izu.
 3. Orindi adani
    ‘Ba idri Fepiri,
         Mi emu fo;
    Mi eji asi ba
    ‘Ba onzi ‘diyi vu;
     Mi fe e’yo bari
        Angu ‘izu.
 4. Ata, Mvi, Orindi:
    Mungu amaniri
        Ale be tu,
    Le wudrikuru dria
    Ma ndre diza mini;
    Mi fe e’yo bari
        Angu ’izu.",
        "key": "G",
        "author":"...",
        "isFavorite": false
    }
],
[
    {
        "number": 176,
        "title": "Mungu, mi fe ma dri andru",
        "category": "Hymn",
        "lyrics": "
 1. Mungu, mi fe ma dri andru
          E’yo miniri fo;
     Mi fe okpo ma dri zu zu,
          Ma mu ani drile.    (2)
 2. Te pari mini lezu ma
         Ma mu aniria,
     Geri ka tro ewaru ti,
          Ma ngani ru ‘de ku.   (2)
 3. Mungu mani, mi fe ma ga
          Agata mi be ku;
    Te ma le e’yo dria ‘ye
         Mini lelerile.  (2)
4. Ma ka tro alioru ti,
         E’yo azini yo;
     Ma ngani wu afasi ku,
          Mi nga ma ta mba ra.   (2)
 5. Mi fe amani adrizu
          Nyakua alesi,
     Ama nga ani ca ‘bua
           Mi vu ayikosi.    (2)",
        "key": "G",
        "author":"...",
        "isFavorite": false
    }
],
[
    {
        "number": 177,
        "title": " I love to tell the story",
        "category": "Hymn",
        "lyrics": "
 1.    Ma le e’yo Yesuni ‘yo
       E’yo aluzaru;
       Ece ama dri Yesu
       Diza nyakuniri;
       Ece Yesu ma ale
       Ama lezuri’i;
       Ma le e’yo Yesuni,
       Eri fudri ma dri.
            Ma le e’yo Yesuni
            Oluzu etu dria,
            Ecezu ‘ba dri dria
            Yi pa yi Yesusi.
 2.   Ma le e’yo Yesuni ‘yo,
      E’yo osutaru;
      Aga egata ‘bani
      Egale ‘diyi dria.
      Ma le e’yo Yesuni,
      Ko ma aza ada;
      Ma olu e’yo nderi
         Ani mi tia ’do. 
3.   Ma le e’yo Yesuni ‘yo,
      E’yo onyiru tu;
      Oluzu dika dika
      Aluzani nde ra.
      Te ‘ba azini indi
      Yi erini nga ku,
       Pata ma e’yo ‘dori
       Buku Mungunia.
 4. Ma le e’yo Yesuni ‘yo,
       Nyaka idriniri;
       Abiri ka ‘ba fu ra,
       Yi tra e’yo ndesi.
       Ma ka ca ‘bua ‘dale
       Ma nga e’yo ‘di ngo,
       Ru Yesuni inzizu
       Ma asi driasi.",
        "key": "G",
        "author":"...",
        "isFavorite": false
    }
],
[
    {
        "number": 178,
        "title": " We need 
more reapers      ",
        "category": "Hymn",
        "lyrics": "
 1. Ama le olu’ba azini ‘diyi
     Azi ngazu Mungu dri.   (2)
     Anzi, emi mu azi nga,
     Emi mu azi nga.           (2)
        Emi ma mu azi nga,  (3)
        Emi mu azi nga.
 2. Ama le imba’ba azini ‘diyi,
 3. Ama le ‘ba agupiru ‘diyi,
 4. Ama le oku piyi anzi be ‘diyi,",
        "key": "G",
        "author":"...",
        "isFavorite": false
    }
],
[
    {
        "number": 179,
        "title": " Fight the good fight",
        "category": "Hymn",
        "lyrics": "
 1. Mi ma ‘di a’di okposi,
     Yesuni idri miniri;
     Eri nga okpo fe mi dri
     E’yo onziri ndezu zu.
 2. Mi nzu ongu, mi ande ku,
     Mi ‘ba abala okposi;
     Mi ma nzu asi tezasi,
     Yesuni orodri feni.
 3. Mi ma ovu candisi ku,
     Mi ma asi ma oti ku;
      Yesu ma leta deni ku,
      Eri nga mi asi omi.
 4. Yesuni mi omve ‘dani,
     Mi ma mu vunia mbele;
     Mi a’i Opi Yesuni,
     Eri eco mi pazuni.",
        "key": "G",
        "author":"...",
        "isFavorite": false
    }
],
[
    {
        "number": 180,
        "title": "  Onward, 
           Christian soldiers.",
        "category": "Hymn",
        "lyrics": "
 1. ASIKARI Yesuni, ama ma enga,
     Ama lu Yesu vu, ama nga aga;
     Yesu Opi ‘buari ama dri ceni,
     Ama mu omba ‘ba uri kokoru.
 Asikari Yesuni, ama ma enga;
    Ama ka Yesu lu, ama nga aga.
 2. Ati’ba Satanini yi nga apa dria;
    Ama nga yi dro ra, ru Yesunisi.
    Juru amani dria ngani aga ku;
    Yesu ma okposi ama yi nde ra.
 3.  ‘Ba dria Kanisani, yi mu drile zu,
     ‘Ba a’ipi ndra ‘diyi ma pamvua;
     Ama ti eci yi be ru Yesunisi,
     Yesuni inzizu asi alusi.
 4.  ‘Ba Opiru nyakua yi nga yi de ra,
 Te Kanisani nga adri ‘danini.           
      Ama nga Satanini aga Yesusi;
      E’yo Kristoniri so pa ‘dani ci.
 5.  Asikari Yesuni, ama ma enga,
     Yesuni inzizu asi alusi;
     Kristo Opi ‘buari dizaru ‘dani,
     Ama mi inzi tu, Malaika be.",
        "key": "G",
        "author":"...",
        "isFavorite": false
    }
],
[
    {
        "number": 181,
        "title": " Stand up,
          stand up for Jesus",
        "category": "Hymn",
        "lyrics": "
 1. Mi ma so pa Yesuni, 
          Mi so pa okporu; 
     Mi su bendera uru, 
          Drinza ma bi mi ku. 
     Yesuni ‘ba dri ceni 
          Juru agazu dria; 
     Te Yesuni  nga angu 
          Nya Opiru ada. 
 2. Mi ma so pa Yesuni;
          ‘Be omba cere ‘bo!
     Mi fu mu a’di dizu,
           Okpo Yesunisi.
     Ama juru o’biru,
           Satani opi yini;
           Yesuni nga okpo fe,
            Drozu iriti ra.
 3. Mi ma so pa Yesuni,
          Uri ma ‘ye mi ku;
     Ombani nga i de ra,
          Juru nga apa re.
     ‘Ba juru ndepi ra ‘diyi,
          Nga orodri isu ra;
      Yi nga angu nya ‘dani,
          Suru Yesunia!",
        "key": "G",
        "author":"...",
        "isFavorite": false
    }
],
[
    {
        "number": 182,
        "title": " Sound the
 battle cry",
        "category": "Hymn",
        "lyrics": "
 1. Ama ‘be andru cere ombani,
   Juru inyia va ‘doa ci;
   Ama so pa ci Opi Yesusi,
   Ama bi e’yo Munguni ci.
        Ama enga juru ovu inyia,
        Ama so pa Opi Yesusi,
        Ama Opi Kristo ma ru inzi,
        Opi amaniri Yesu ‘i.
 2. Okpo erini ama be indi,
    Ama nga aga Yesusi;
    Su benderani ama drillia,
    Ama nga aga vutinia.
 3. Mungu ‘buari, mi ama eri,
    Mi ama aza ko ‘dani;
    Omba ka i de ‘doa nyakua,
    Ama nga ani pa so ‘bua.",
        "key": "G",
        "author":"...",
        "isFavorite": false
    }
],
[
    {
        "number": 183,
        "title": "There’s a fight to be fought",
        "category": "Hymn",
        "lyrics": "
 1. A’di ‘diza indi ongu nzuza pie,
           Vini drani ‘ba te geria;
    Te idri maniri, eri Opi Yesu,
            Eri okpo maniri’i.
    Eri agyi mani, ‘Ba ma Papiri’i,
            Ma asi mani ‘ba drinia,
    E, idri maniri eri Opi Yesu,
            Eri okpo maniri’i.
 2. Leta erinisi, emu nyakua ra,
          Drazu pati alaza ruaa;
    Curu’do eri ovu Opiru ‘bua’,
           Ede pari ma dri ngonde.
    Ma nga di ongo ngo mani aciria,
           Erini ma lele turisi;
    E, idri maniri eri Opi Yesu,
           Eri okpo maniri’i.
 3. Eri nga ama ji okpo inirisi,
         Angu ndrizaru ‘buaria;
    Te idri maniri eri Opi Yesu,
         Eri okpo maniri’i.
    Ma inzi runiri o’du mani dria,
        Geri ka tro ewaru tu ti;
    E, idri maniri eri Opi Yesu,
         Eri okpo maniri’i.",
        "key": "G",
        "author":"...",
        "isFavorite": false
    }
],
[
    {
        "number": 184,
        "title": "Victory through grace ",
        "category": "Hymn",
        "lyrics": "
 1. Opi Yesu Kristo fe amani
          Ari’ba agazuni;
    ‘Ba Munguni ‘diyi ma dri cezu
         A’di ‘dizu okposi.
     Yi asikari Yesuni,
         Yi aga ari’ba dria;
     Yi ru Yesuniri inzi,
         Oyuzu ayikosi:
              Opi Yesuni agaza feni
              Asi ndriza inisi;
              ‘Ba ma okpo funi dri ku,
              ‘Ba aga lu Yesusi!
 2. Opi okpo turi fe amani
        Ari’ba agazuni.
    Opi nde eri a’di’i yani?
       Mungu ‘ba Papiri’i!
    Erini dri cele ‘diyi
        Nga ovu ngonile ya?
    ‘Ba nde yi ‘ba ngapi dipi
          ‘Bi’biole ‘bua ‘diyi.
 3. Opi opiniri fe amani
        Ari’ba agazuni;
    Opi nyakua ka nga yi de ra,
        Diza yini be dria,
    ‘Ba Yesuni yi dri cele
        Onzi agazu ra ‘diyi
     Nga ca angu erini vu,
          Ovuzu ‘bua ‘dani.",
        "key": "G",
        "author":"...",
        "isFavorite": false
    }
],
[
    {
        "number": 185,
        "title": "The Lord’s my Shepherd",
        "category": "Hymn",
        "lyrics": " 
 1. YEHOVANI ma oceni,
        Ma kabilo erini;
     Fe ma la va nyamukoa,
         Ji ma yi miliria.
 2. Mi idri o’diruri fe,
         Mi vini ma dri ce;
    Kililiru, ru minisi,
         Geri alaruria.
 3. Ma ka aci inisi ti,
         Ma ngani ru ‘de ku;
    Mi ma be ci, ma ocezu,
         Kali minirisi.
 4. Mi nyaka ede ma dri ra,
          Ma juru ma milia;
    Mi odu osu ma dria,
         Fe ma dri yi mvuza.
 5. Onyini nga ma vuti bi,
        Asi ndrizaru be;
   Ma nga ovu ‘dani ‘dani,
        Yehova ma joa.",
        "key": "G",
        "author":"...",
        "isFavorite": false
    }
],
[
    {
        "number": 186,
        "title": "The king of love my Shepherd is",
        "category": "Hymn",
        "lyrics": " 
1. ‘Ba ma ocepiri eri
           Opi asi ndrizani;
     Ma kabilomva erini,
         Eri ma oce ‘dani.
2. Eri ma dri ce etuzu
   Yi miliri ma tia,
    Fe nyaka ‘buniri ma dri
   Va nyamuko ibiria.
 3. Ma gbu ma kalaasi aka
   Geri Yesuni kuzu;
    Te eri ndru ma alesi,
          Ma omvizu akua.
 4. Ma ‘yeni urisi ‘de ku
        E’bu drani alia;
    Mi ovu ma vu inyia,
       Asi mani omizu.
 5. Mi nyaka ede ma dri ra,
         Mani di omu nyazu;
     Ma ayiko isu ‘dani
         Mesa mini ma tia.
 6. Mi asi ndriza ‘ba ma vu
         Ewu manisi dria,
     Ma nga ani mi ru inzi
         Mi vile joa ‘dani.",
        "key": "G",
        "author":"...",
        "isFavorite": false
    }
],
[
    {
        "number": 187,
        "title": " Iam Jesus’
 little lamb ",
        "category": "Hymn",
        "lyrics": "
 1. Yesu ma agei te
     Etu dria dri cezu;
     Yesu le ma avasi,
     Eri ma omve rusi;
     Eri ma dri okpo fe,
    Aza koza be ’dani.
 2. Yesu ka ma dri ceni,
     Ma aci, ma runi ku;
     Eri nyaka nda ma dri,
     Yi idrini fe indi;
     Dro ma ari’ba ’dale,
     ’Du ma i ma gbudria.
 3. Yesu, mi ma oceni,
     Ma ’do kabilo mini;
    Ma le e’yo mini ni
     Ma le mi vuti bi ci;
     Mi ce ma dri va ’doa,
     Ma nga ca mi vu ’bua.",
        "key": "G",
        "author":"...",
        "isFavorite": false
    }
],
[
    {
        "number": 188,
        "title": " O God, our help",
        "category": "Hymn",
        "lyrics": "
 1.Mungu, mi kata amani
         Ama ta mbazuri;
    Ama econi ruzu ku,
         Mi de ama be ci.
 2. Ndra’ba alatararu ‘diyi
        A’i mi adaru;
    Dri mini fudri yi dri ra.
        Mi eco amasi.
 3. De wudrikuruni nga yo,
          Mungu mi de ndra ci;
    Mi Ata ‘dani ‘daniri
         Engazu ndra drio.
 4. Eli alifu mi milia
         Si o’du alule;
    Eli nde aga ekile
        Yi rapi rarile.
 5. Afa nyakuni ‘diyi dria
         Aga mbeleru ra;
    Idri ruani ‘dinile,
        Ovuni ‘dani ku.
 6. Mungu, mi ko ama aza
       Ecazu andru ‘bo;
    Asi teza amaniri
       Ovuzu mi be zu!",
        "key": "G",
        "author":"...",
        "isFavorite": false
    }
],
[
    {
        "number": 189,
        "title": " Zaburi 121 ",
        "category": "Hymn",
        "lyrics": "
 1. Ma nga ma mile enga ra
          Oni vualeru;
     E’yo ma aza kopiri
         Ibi enga ngoa ya?
 2. E’yo ma aza kopiri
        Enga Yehova vu;
     ‘Ba ndra ‘bu pi, nyaku pie,
          Afa dria pie.
 3. Ma pa kazu azu ku,
         Yesuni ma dri ce;
     Geri ka tro ewaru ti,
         Ma ngani ru ‘de ku.
 4. Yehovani ma agei te
        Etusi, inisi;
     Yehovani ma dri a’bu
          Endri inirisi.
 5. ‘Ba ma agei Tepiri
          Inisi ma be ci,
     Te eri koni o’du ku,
         Mba ma ma ta ‘dani.
 6. Eri nga onzi dria dro 
         Ma ageiarisi,
     Nga idri mani ma ta mba
          Ewule,ewule.",
        "key": "G",
        "author":"...",
        "isFavorite": false
    }
],
[
    {
        "number": 190,
        "title": "  A safe stronghold",
        "category": "Hymn",
        "lyrics": "
 1. Mungu, osu amaniri,
    Eri ama ma ta mbani;
    Eri nga ama ari ra
    E’yo onzi ma alia.
    Te opi onziri
     Enga ama ruaa
    Ama ‘yezu onzi;
     Le ama dri ja ra,
     Eri ma okpo amboru.
 2. Ama okpo econi ku,
     Eri ama aga mbele.
    ‘Ba ama aza Kopiri
    ‘Ba Munguni Peleri’i
     Eri a’di’i ya?
     Eri Yesu Kristo 
     Mungu ma Mvaruri;
     Eri a’dule nga
     Satani ma okpo nde ra.
 3. Orindi onzi yi ka tro
    Ovu nyakua o’biru,
    Ama asi otini ku;
    Yi ngani ama aga ku.
    Satani ma mile
    Ka tro iniru ti,
    Ama runi ‘de ku;
    Ama nga eri dro
    E’yo bari Yesunisi.
 4. Mungu ma e’yoni pa so,
     E’yo nde nga i ‘ye mbele;
     Satani ka tro indi ti,
     Munguni ama ta mbani.
     Juru ka ‘ba inza
     Inzata ambosi,
     Ka ama fu ra ti,
     Koni yi aza ku;
     Yesuni nga ama pani.",
        "key": "G",
        "author":"...",
        "isFavorite": false
    }
],
[
    {
        "number": 191,
        "title": " When Israel
 was in Egypt’s land",
        "category": "Hymn",
        "lyrics": "
 1. ‘Ba Israelini ‘diyi,
      Mungu pa yini;
     Angu Misiriarisi,
      Mungu pa yini.
 Yesu Kristo ‘ba ama Papiri,
      Eri ama pa onzi alia.
 2. ‘Ba Israelini ‘diyi,
      Mungu pa yini;
      Ndra ari’ba ma dria ra,
      Mungu pa yini.
 3. Te Hezekia ngaresi
     Mungu pa yi ra;
     Senakeribu ma dria,
     Mungu pa yini.
 4. ‘Be ndra Mesakani acia;
     Mungu pa eri,
     Adripi erini pie;
     Mungu pa yini.
 5. Danieli zi ndra Mungu ra;
     Pa eri ani,
     Fu kami gulearisi;
      Mungu pa eri.
 6. O’be Pauloni onisi,
     Mungu pa eri;
     Yi ‘ba eri arujoa,
      Mungu pa eri.
 7. Mi emu Yesu Kristo vu,
    Eri nga mi pa;
    Mi a’i Opi Yesuni,
    Eri nga mi pa.",
        "key": "G",
        "author":"...",
        "isFavorite": false
    }
],
[
    {
        "number": 192,
        "title": "Like a river glorious",
        "category": "Hymn",
        "lyrics": "     
 1. MUNGU fe ama dri asi anzuru;
    Fe asi anzuru nderi Yesusi.
    Eri yi a’dile ama alia;
    Eri ega ‘dani ama asia.
   Ama ka asi ‘ba Yesu dria ra,
           Eri asi anzu fe ama dri ra.
 2. Ama ka ama zi opilenia,
    Candi ngani ama nde aluni ku.
    Amani pa soria Yesu vu inyia,
    Ama nga di ovu asi anzu be.
 3. Mungu ka candi fe, kani ayiko,
    Eri fe yi dria ale inisi;
   ‘Ba yi asi ‘bapi drinia ‘diyi
    Nga asi anzuru isu etuzu.
 4. Yesuni ama be ama ta mbazu,
    Eri Opi asi anzuniri’i;
   Amani eri ma vuti biria,
  Asi amaniri ngani oti ku.",
        "key": "G",
        "author":"...",
        "isFavorite": false
    }
],
[
    {
        "number": 193,
        "title": " Adide with me",
        "category": "Hymn",
        "lyrics": "
 1. Mi te ma be, etuni ‘ye ‘de ‘di,
     Anguni bi bi,mi ovu ma be;
    ‘Ba ma aza kopini ‘de yo fo,
     Mi te ma be, mi fe ma dri okpo.
 2. Idri ‘baniri ‘ye i de mbele,
     Ayiko nyakuniri afi ra,
     Afa dria oja yi ndu, ma ra;
     Mi te ma be, ‘Ba ma Papiri la!
 3. Ma le mi tu o’du vusi dria,
     Mi a’dule eco Satani nde;
     ‘Ba ma agei tepi mileni yo,
      Mi te ma be e’yo dria alia.
 4. Mi ka ovu ma be, ma runi ku,
    Ma candi aga dria misi ra;
    Ka drani ti, ma ngani ru ‘de ku,
    Mi te ma be, ma nga aga misi.
 5. Mi omi ma asi dra ma alia,
     Mi ece ma dri pati alaza;
     Mani ovuria nga idri be,
     Vini ma ka dra ra, mi te ma be.",
        "key": "G",
        "author":"...",
        "isFavorite": false
    }
],
[
    {
        "number": 194,
        "title": " O happy day",
        "category": "Hymn",
        "lyrics": "
 1. Ma emu Yesu vuti bi, 
    Eri ‘ba ma Papiri’i, 
    Ma ayiko mani e’da, 
    Yesuni ma palerisi.
          Ayiko mani ci, 
           Yesu oji onzi mani; 
          Eri imba ma a’izu, 
           Eri ce ma dri onyiru; 
           Ayiko mani ci, 
          Yesu oji onzi mani.
 2.  Ma mu iriti Yesu vu, 
     Ma Yesuni, eri mani;
     Ma kabilomva erini,
     Yesuni ma oce ‘dani.
 3. Ma emu, ngani ma dro ku,
    Ma ovu eri ma alia;
    Te eri indi ma alia,
    Ma di e’yo erini ‘ye.
 4. Ma aci ndra abazaru,
    Te Yesu ‘ba ma kilili;
    Ma nga eri ma vuti bi,
    E’yo erini ‘yezu ‘i. 
5. Ma azi ndra ma Yesuni
    Ma ngani e’yo oja ku;
    Te kpere mani draria,
    Ma nga ovu ‘ba erini.",
        "key": "G",
        "author":"...",
        "isFavorite": false
    }
],
[
    {
        "number": 195,
        "title": "Yesu dra pati alaza ma ruaa.",
        "category": "Hymn",
        "lyrics": "
 1. Yesu dra pati alaza ma ruaa,
          Erini ma lele turisi;
     Opi Yesuni ma dri ce etuzu,
          Acizu geri iniria.
             Acizu geria,
             Acizu geri Yesunia;
             Ma nga ovu ayikosi etuzu
             Acizu geri Yesunia.
 2. Ma ngani adro azini inzi ku,
         Ma lu Mungu adari inzi;
     Opi Yesuni ma dri ce etuzu,
          Acizu geri iniria.
 3. Ma nga e’yo Munguni leleri ‘ye,
        Ma le azi Yesuniri nga;
     Opi Yesuni ma dri ce etuzu,
           Acizu geri iniria.
 4. Ma le Yesuni ma asi driasi,
         Erini ma pale rarisi;
     Opi Yesuni ma dri ce etuzu,
          Acizu geri iniria.",
        "key": "G",
        "author":"...",
        "isFavorite": false
    }
],
[
    {
        "number": 196,
        "title": " When we walk 
          with the Lord ",
        "category": "Hymn",
        "lyrics": "
 1. Mi ka te Yesu be,
     Buku Munguni be,
     Eri nga mi ta mba etuzu.
     Mi bi eri vuti,
     Mi eri e’yoni;
     Eri nga diza fe mi dri ra.
          Mi ma a’i.
          E’yo Sizani dria;
          Ayikoni nga ani
          Ega mi ma asia.
 2.  Idri ka eca
      E’yo candiru be,
      Eri nga yi dro ziri coti.
      Mi asi funi ku,
      Mi owuni ‘de ku,
      Mi ka e’yo Yesuni eri.
 3.  Candi mini nyale
     Yesu rusirisi,
      Eri nga andesoni ofe.
      Teri mi ndepiri
      Yesuni nga a’du,
      Mi ka e’yoni eri ‘dani.
 4. Mi aci eri be,
     Mi ri palania,
     Ti ecizu Yesu be ‘dani.
     Mi ma ‘ye  etuzu
     E’yo Yesuniri;
     Mi ‘ye urisi ku, mi a’i.",
        "key": "G",
        "author":"...",
        "isFavorite": false
    }
],
[
    {
        "number": 197,
        "title": "O Walk with Jesus",
        "category": "Hymn",
        "lyrics": " 
1. MI aci Yesu be andru,
     Mi nga ale erini ni;
     Mi ka aci ini alia,
     Mi ngani aleni ni ku
 2. Mi aci Yesu be andru,
     Geri erini kilili;
     Geri azini goliru,
     ‘Ba nga aba alenia.
 3. Mi aci Yesu be andru,
     Eri nga mi dri ce ‘dani;
     Geri ka ca ewaru ti,
     Eri nga mi aza koni.
 4. Yesu, ma le aci mi be
     Geri  miniria andru;
     Mi esi ma vu inyia,
     Acizu ma be etuzu.",
        "key": "G",
        "author":"...",
        "isFavorite": false
    }
],
[
    {
        "number": 198,
        "title": " I heard the voice
         of Jesus say.",
        "category": "Hymn",
        "lyrics": "
 1. Yesu ‘yo ‘dini ma tia:
        Mi emu ma vu fo,
   Ma nga teri miniri ‘du,
       Mi nga ava li ra.
   Ma mu vunia ani pi
      Ezata mani be;
   Fe ma dri ayiko ambo,
      Ma ava li indi. 
2. Yesu ‘yo ‘dini ma tia:
        Ma yi idriniri;
    Yi avijo ka mi fu ra,
       Mi emu ma vu fo!
    Ma mu ani eri vu ra,
        Yi idrini mvuzu;
    Te yi avijo curu ‘do
        Funi ma dika ku.
 3. Yesu ‘yo ‘dini ma tia:
        Ma diza nyakuni;
     ‘Ba ma vuti bipi ‘diyi
         Aci diza alia.
     Ma bi vutini, ma isu
         Diza idriniri;
    Ma nga di aci eri be
         Kpere mani draria.",
        "key": "G",
        "author":"...",
        "isFavorite": false
    }
],
[
    {
        "number": 199,
        "title": "Where he leads me.",
        "category": "Hymn",
        "lyrics": " 
 1. Ma eri e’yo Yesuni,     (3)
     Kini, Mi bi, mi bi ma vuti!
 2. Yesuni ma dri ce ‘dani, (3)
     Ma nga eri vuti bi indi.
 3. Candi ka tro ma isu ra,   (3)
     Ma nga Yesu vuti bi ‘dani.
 4. Agyi mani ka ma ku ra,  (3)
     Ma nga Yesu vuti bi ‘dani.
 5. Leta Yesuni aga ra,  (3)
     Ma nga eri vuti bi ‘dani.",
        "key": "G",
        "author":"...",
        "isFavorite": false
    }
],
[
    {
        "number": 200,
        "title": "  O Jesus, I have 
   promised",
        "category": "Hymn",
        "lyrics": "
 1. Yesu ma azi ndra ra
        Mi vuti bizu zu;
    Mi ovu ma be, ‘dani,
       Yesu Opi mani.
   Ma ngani omba ru ku
       Mi ka ovu ma be;
  Ma ngani geri ku ku,
     Mi ka ma dri ceni.
 2. Mi te ma be ogogo,
          Nyaku ogogo tu;
    Afa nyakuni ‘diyi
         Yi ma obe saaru.
    E’yo onzi o’biru
        Yi ma ageia ci;
   Yesu mi esi inyia
       Ma pazu onzia.
 3. Yesu ‘Ba ma Papiri,
        Mi ce ma dri ‘dani;
   Mi ‘yo ma tia, Opi,
        Ma asi imbazu;
   Ma le e’yo miniri
        Erizu kilili,
   E’yo mani gazu si,
        Miniri ‘yezu’i.
 4. Yesu mi azi ndra ra:
       ‘Ba ka mi vuti bi,
    Mi nga yi ‘du ‘bua ra
         Diza mini ndrezu.
     Yesu, ma azi ndra ra
          Mi vuti bizu zu;
     Mi fe di ma dri okpo,
          Agyi ma lepiri!
 5.   Mi fe mani acizu
 ‘Dani Mi pa mvua;
 Asi ‘baza maniri
 Lu okpo miniri.
 Mi ce ma dri drile fo,
 Yesu, Opi mani,
 Ma nga ca mi vu ‘bua
 Ovuzu mi be ‘daa.",
        "key": "G",
        "author":"...",
        "isFavorite": false
    }
],
[
    {
        "number": 201,
        "title": " Art  thou  weary?",
        "category": "Hymn",
        "lyrics": "
 1. Ma ande e’yo onzisi,
     Eri ma omve;
     Yesu ‘yo ra,Mi emu ra       
            Ande li.
 2. Ma eco eri amazu
     A’di afasi ?
    Bile ci dri agelea
        Pani be.
 3. Ekilaza suru nyazu,
     Su ndra drinia ?
      E, su ndra oku onziri
        Ocini.
 4. Ma ka eri ma vuti bi
      Ma a’di isu?
      Mi isu e’yo ewaru
           Candi be.
 5.  Ma ka aci eri be ra,
       Eri a’di fe ?
       Engatasi mi nga ani
       Dra aga
 6.    Ma ka matu ‘ba vunia,
       Eri eri ra ?
       Eri ngani e,yo mini
       Ga si ku
 7. Yesu, ma emi mu vu ra,
    Mi a’ i ma fo;
    ma ‘ba onzi, te ma le mi 
    Dro ma  ku.s",
        "key": "G",
        "author":"...",
        "isFavorite": false
    }
],
[
    {
        "number": 202,
        "title": " YESU, ma mu andru  mi vu ",
        "category": "Hymn",
        "lyrics": "
 1. YESU, ma mu andru  mi vu 
     Ovuzu mi ati’bo; 
     Ndra ma ovu avizaru, 
    Ale mini pa ma ra. 
 Ma le fe, fe mi dri, 
        Ma le ma fe pi mi 
         dri !
 2. Opi Yesu,idri mani 
        Ma le dria fe mi dri; 
    Mi ma ko ma aza‘dani
         Mi inzizu kilili .
 3. Opi Yesu ,ma fe andru 
         Afa mani, sente be, 
     Rua mani pie dria; 
        Ma yi fe andru mi      
             dri.
 4.  Opi Yesu, ale mani 
        Ma fe andru okpo be 
      Asi mani ma fe indi, 
         Ma le azi mini nga.",
        "key": "G",
        "author":"...",
        "isFavorite": false
    }
],
[
    {
        "number": 203,
        "title": "  Take  my  life.",
        "category": "Hymn",
        "lyrics": "
 1. MA fe ma idri mi dri, 
  Opi mani Yesu la! 
  O’du mani etu dria, 
   Ma fe mi dri a’dule.
 2.     Ma dri ma ovu mini, 
        Azi ngazu avasi; 
        Pa mani, ma fe indi, 
        Acizu mi vutisi.
 3.   Ma o’duko mani fe
     Ongo ngozu mi dri fo;
      Mi ‘du tile maniri
       Ru miniri  inzizu.
 4 .Mi ‘du afa mani dria, 
     Silingi mani pie; 
     Asisile maniri, 
     Okpo mani be dria.
 5.  O’du ace pi ‘diyi, 
       Mi fe ma eza yi ku; 
       Ma le azi mini nga 
       Ewu mani  driasi.
 6 Mi azita mani le ra, 
      Yi ewaru ma dri ku; 
      Mi ‘du asi maniri, 
      Mi dro onzi dria re. 
 7. Mi ‘du ava maniri, 
     Ma ma le mi avasi; 
     Ma le ovu etuzu 
    ‘Ba mi vuti bipiri .",
        "key": "G",
        "author":"...",
        "isFavorite": false
    }
],
[
    {
        "number": 204,
        "title": " Lead me to Calvary.",
        "category": "Hymn",
        "lyrics": "
 1.  Opi Yesu, mi ese ma,
      Asi mani alia,
      Acizu mi be etu dria,
      Kalvari luzu ‘i.
            Mi e’da Getesemane
            Mi e’da mani
            Kalvari;
            Ale mini aga dria,
            Kalvariari’i.
 2.    Geri mini ri ma ka ku,
        Ma ka avi misi,
        Mi ma ese ma letasi
        Kalvari luzu ‘i.
 3. Oku mi vuti bipi ‘diyi
      Ndre  ndra pati mini
    Mi zi ma mile indi fo,
       Kalvari luzu’I.
 4. Opi Yesu,ma fe mi dri
      Idri maniri dria,
    Mi vuti bizu etuzu,
    Kalvari  luzu’i.",
        "key": "G",
        "author":"...",
        "isFavorite": false
    }
],
[
    {
        "number": 205,
        "title": "  MI nga azi Munguni.",
        "category": "Hymn",
        "lyrics": "
1.  MI nga azi Munguni,
        Mi nga etuzu;
        Mi ku e’yo Yesuni,
        Mi nze e’yo ndu.                                   
        Mi ji e’yo ‘ba dria vu,        
        E’yo idriniri;                                       
        Mi e’da ru Kristoni,                    
        Ru aluzaru.
 2.  Mi nga azi Munguni,
        Asi driasi;
        Azi Munguni ‘diri,
        Yesu a’izu.       
        Mungu pe eri ti ndra
        ‘Ba dria opazu;                               
        Mi ma a’i Yesuni!
        Eri nga mi pa.
 3. Mi nga azi Munguni,
        Azi onyiru;
        Mi ece asi ndriza,
       ‘Ba vu dria fo.       
        Mungu leta be turi
        Nga mi dri ce zu zu,
        Nga vini mi ta mba ra,
        Letasi ‘dani.
 4. Mi nga azi Munguni,
        ‘Ba aza kozu;
        Mi ‘ye kile Yesuni
        Ndra ‘yelerile.
        Yesu mu ‘ba imbazu
        Yi rua atizu.
        Yi ma asi omizu; 
        Mi bi pamvuni.
 5.  Mi nga azi Munguni,
        Asi driasi;
        Yesuni nga okpo fe
        Mi dri fudri ci.
        Azi nde ka i de ra,
        Eri nga mi a’i
        Ovuzu i be ‘bua,
        Ewule ‘dani.",
        "key": "G",
        "author":"...",
        "isFavorite": false
    }
],
[
    {
        "number": 206,
        "title": " Who is on the Lord’s side",
        "category": "Hymn",
        "lyrics": "
 1. A’DI te Yesu be , eriniriru?
   A’dini nga azi Yesuniri nga?
   A’dini nga nyaku ku Yesusi ya?
   ‘Ba Yesu lepiri eri a’di’i?
        Yesu, mini ama palenirisi,
        Ama le di pa so miniru ‘dani !
 2. Ama leni oya, inzita be ku;
    Ama mi vuti bi ceni avasi.
    Mi dra pati ruaa ‘ba  opazu ra;
    Ama di ama fe mi dri alesi.
 3. Yesu, mi je ama ari minisi;
    Mi wu ama onzi, asi ndrizasi.
    ‘Ba yi asi ‘bapi  mi ma dria   
    ‘diyi,
    ‘Ba nde drilebaru; yi mi vuti bi.
 4. Satani okporu, ‘di a’di ‘ba be;
    Ama asikarsi Yesuni ‘diyi,
    Ama nga omba ‘ba , Yesu ma rusi
    Eri ma okposi ama nga aga.
 5. Yesu, mi pe ama asikariru;
   Ama a’di ‘di ra, asi driasi,
   Ama azi nga  ra,  asi adasi, 
   Pa sozu miniru  asikokoru.",
        "key": "G",
        "author":"...",
        "isFavorite": false
    }
],
[
    {
        "number": 207,
        "title": " He leadeth me.              
Who is on the Lord’s side",
        "category": "Hymn",
        "lyrics": "
 1. Yesu, mi ma  dri ce mi’I,
         Ma asi ‘bazu anzuru;
         Pari dria ma  alia,
         Yesu, mi ma dri ce ‘dani.
              Yesu, ma  le mi  ce ma dri,
              Mi bi ma dri mi drisi fo;
              Ma le mi vuti bi ‘dani, 
              Mini ma dri celerisi
 2. Angu ka bi inicici,
         Angu ka mve mve dria ti,
         Ayiko Kani candi ti,
         Yesu, mi ce ma dri ‘dani.
 3. Opi, ma le mi bi ma dri,
         Ma leni ma gbu kalaa ku;
         Asi anzuru mani ci,
         Mini ma dri celerisi.
 4. Azi mani ka  i de ra,
         Ma ka e’yo aga dria,
         Yesu,ma ngani dra ru ku,
         Mini ma dri celerisi.",
        "key": "G",
        "author":"...",
        "isFavorite": false
    }
],
[
    {
        "number": 208,
        "title": " Jesus, still lead on.",
        "category": "Hymn",
        "lyrics": "
 1.Mi ce ama dri
   Geri minia;
   ‘Yesu,ama nga ca ‘bua,
Ama ka mi vuti bi’I;
   Mi ce ama dri
 Cazu mi vu fo.
 2.      Geri ka onzi,
 Ka candiri ti,
 Mi dro uri ama asia,
 Mi fe asi teza ‘dani;
 Ama ma te mi,
 ‘Ba ‘ba Papiri.
 3.      Ama ka mi ndru,
 Obeta ka ci,
 Juru ka le ama dri ja,
 Mi fe a’ita ama dri,
 Mi ‘ba mi mile
 Ama luzu fo.
 4.       Mi ini onzi
 Amaniri dria;
 Mi ko ama aza ‘dani,
 Mi ece geri ama dri,
 De nga ama ndre
 Mi ma mile ku.",
        "key": "G",
        "author":"...",
        "isFavorite": false
    }
],
[
    {
        "number": 209,
        "title": " Near to thee.",
        "category": "Hymn",
        "lyrics": "
 1.        YESU,’Ba ma dri Cepiri,
       Angu dria etuzu,
       Opi la ,ma zi mi tia,
       Mi esi ma vu inyia:
       Opi Yesu Kristo la,
       Mi esi ma vu inyia.  * 2
 2.         Angu ka bi ma ageia,
       Ayiko ka ovu yo,
       Ma le mi ma mile ndre ra;
       MI esi ma vu inyia.
 3.        Yesu, asi teza mani
       Diza mani etu dria,
       Candi ka ma bi amboru
       Mi esi ma vu inyia.",
        "key": "G",
        "author":"...",
        "isFavorite": false
    }
],
[
    {
        "number": 210,
        "title": " Guide me, 
       O thou great  Jehovah",
        "category": "Hymn",
        "lyrics": " 
 1.      Mi ce ma dri, ‘Ba Papiri,
         Acizu roko dria;
         Ma ovu okpo kokoru,
         Te mi okpo ma E’i;
         Mi fe ma dri,  (2)
         Enya ‘buari nyazu. (2)
 2.    Mi fe yi a’di alaru,
       Ma egbi oni ruaa;
       Mi fe iriti acibe
       Ma dri cezu etuzu;
        ‘Ba papiri,  (2)
       Mi ce ma dri ‘dani fo. (2)
 3.    Ma ka ca Yi Ara tia,
       Mi dro uri ma asia;
       Mi fe ma zo Yoridani
        Cazu Kanania ‘daa;
        Mi inzizu, (2)
        Ma nga ongo ngo ‘dani.  (2)",
        "key": "G",
        "author":"...",
        "isFavorite": false
    }
],
[
    {
        "number": 211,
        "title": " Lead us, Heavenly
 Father, lead us",
        "category": "Hymn",
        "lyrics": "
 1. ATA‘buari male mi 
       Mba Ma ta va 
            nyakua;
   ‘Ba azini ma dri cezu
        Mileri aluni yo;s
   Drileba mi be adaru,
       Mungu, Ata ‘buari.
 2. Yesu mi fe okpo ma dri,
         De Satani obe ma;
    Mi aci ndra rook dria,
        Eri obe ndra mi ti;
   ‘Ba ama icipiri ci,
        Te mi aga eri ra.
 3. Orindi Alatararu,
         Mi ga ma asia tre;
    Mi fe ayiko miniri,
         Leta avasiri be;
   ‘Dini Mungu mani, misi
         Ma nga aci kilili.",
        "key": "G",
        "author":"...",
        "isFavorite": false
    }
],
[
    {
        "number": 212,
        "title": " My faith looks
 up to thee",
        "category": "Hymn",
        "lyrics": "
 1. MA mile ‘ba mi vu,
     Mi ‘Ba ‘ba Papiri,
         Yesu Kristo;
     Mani mi ziria,
     Mi wu onzi mani
     Ma le ovu mini
         ‘Dani ‘dani.
 2. Asi ndriza mini
    Ma fe okpo ma dri,
        Ava be fo;
    Ale ma e’yosi,
     Mi fe ava mini
         Ma va ma tu.
   3. Mani aciria
     Nyakua candisi’
         Mi ce ma dri;
     Mi ‘i angu ma dri,
     Mi li mindre mani,
     Mi fe ma te mi be
          ‘Dani ‘dani.
 4. Idrini furia,
    Drani ecaria,
       Mi ku ma ku;
    ‘Ba ma Papiri mi,
     Mi dro uri mani,
     Mi ji ma orindi
         Mi vu ‘bua.",
        "key": "G",
        "author":"...",
        "isFavorite": false
    }
],
[
    {
        "number": 213,
        "title": "Nearer, my God,
 to thee.",
        "category": "Hymn",
        "lyrics": "
 1. MUNGU mi vu inyia,
        Mungu mani;
    Candi ka ma isu,
        E’yoni yo;
   Ongo maniri ‘di:
       Mungu mi vu inyia,
   Mungu mi vu inyia,
        Mungu mani.
 2. Mani aciria,
        Etu ‘de ra;
   Ma di Yakobole,
       Ma nga la va;
  Orobi ma alia
       Ma le ovu ‘dani
  Mungu, mi vu inyia,
       Mungu mani.
 3. Mi gerini e’da
        ‘Bani tuzu,
    Muzu uru ‘bua
         Mi ndrezuri;
    Mi fe Malaika
        Ma omvezu mi vu,
   Mungu mi vu inyia,
        Mungu mani.
 4. Ma nga ovu ani
         Ayikosi,
   Ma nga mi ru inzi
       Asi basi;
  Ma ka candi nya ti,
      Ma candi ni ma ji
  Mungu mi vu inyia,
      Mungu mani.
 5. Mani aciria,
       Mi mba ma ta;
   Ma asi anzuru
       Mi e’yosi;
   Vilerisi ma nga
       Ca mi vu ‘bua ra,
   Mungu mi vu inyia,
        Mungu mani.",
        "key": "G",
        "author":"...",
        "isFavorite": false
    }
],
[
    {
        "number": 214,
        "title": " Thy way, 
not mine,  O Lord.",
        "category": "Hymn",
        "lyrics": "
 1. MUNGU, ma le aci
        Geri miniria;
    Ka tro ewaru ti,
         Mi pe geri ma dri.
 2. Ma peni geri ku
        Ondua manisi;
    Mi pe geri mani 
        Acizuri mi’i.
 3. Mi ka candi fe ti,
       Kani ayikoni,
    Mini lelerile;
       Mini peleri ba.
 4. Mi ka azo fe ra,
         Ka rua alaru,
    Te ti, ma nga aci
         Geri miniria.
5. Mi pe agyi mani,
          Azi maniri be;
    Mi pe ma dri pari
         Mani ovuzuri.
 6. Mi pe e’yo ma dri
         De ma nyakua ci;
     Mi ce ma dri ‘dani,
         Mani cazu ‘bua.",
        "key": "G",
        "author":"...",
        "isFavorite": false
    }
],
[
    {
        "number": 215,
        "title": " O Freedom",
        "category": "Hymn",
        "lyrics": "
 1.  DRIWALA, driwala,
     Driwala adaru,
     Driwala adaruri
     Yesu fe ama dri ra;
     Driwala Yesu fe ama
            dri. 
 2.  Driceza,driceza,
     Driceza onyiru,
     Driceza onyiruri
     Yesu fe ama dri ra;
     Driceza Yesu fe ma
            dri.
 3.  Drileba, drileba,
     Drileba adaru,
     Drileba adaruri
     Yesu fe ama dri ra;
     Drileba Yesu fe ama dri.",
        "key": "G",
        "author":"...",
        "isFavorite": false
    }
],
[
    {
        "number": 216,
        "title": "O for a heart to praise my God",
        "category": "Hymn",
        "lyrics": "
 1. E, YESU mani leleri,
         Mi fe andru ma dri
    Asi alatararur’i,
        Ru mini inzizu.
 2. Mi fe ma asi ma eri,
        Azita ‘yezu dria;
    Opi, mi ri ma asia,
       Ma dri cezu ‘dani. 
3. Mi ‘ba ma asi alaru
        Ari minirisi;
    Eri ma ovu nditiri,
       Asi minirile.
 4. Ma le afu onzi ku ja
         Ma asi alea;
    Ma le ovu e’yereru,
        Asi anzuru be.
 5. Mi fe egata o’diru,
        Alaru, onyiru;
   Osuza ‘yeke onyi be
        Ma ga ma asia.",
        "key": "G",
        "author":"...",
        "isFavorite": false
    }
],
[
    {
        "number": 217,
        "title": "  Come, thou Fount ",
        "category": "Hymn",
        "lyrics": "
 1. Yi a’di asi ndrizani, 
           Yesu, mi ma ati ma; 
 Yi ara rapi ‘daniri, 
           Ma era ma asia. 
 Mi imba ma mi inzizu, 
           Asi ndriza minisi; 
  Ma ongo ngo mi dri 
                   ‘dani; 
            Mini ma lelerisi.
 2. Ma nga aci kililiru, 
          Mini ma dri ceria; 
     Mi ka ma dri ce acizu, 
          Ma nga ca mivu ‘bua. 
     Mi emu adra ma ndruzu 
         De ndra ma aci saaru; 
     Ma pazu e’yo onzisi, 
         Mi ecandi ndra mi tu.
 3. Asi ndriza mini ma vu, 
         Ma e’yoni ega ti; 
    Mi fe asi ndriza nderi, 
         Ma ombe ma mi vu ci. 
    Mi fe ma ma aci mi be, 
         Ma ma ku mi ku beni; 
    Mi ce ma dri mi okposi, 
          Acizu kililiru.",
        "key": "G",
        "author":"...",
        "isFavorite": false
    }
],
[
    {
        "number": 218,
        "title": " ARIMONI Yesu Kristo.",
        "category": "Hymn",
        "lyrics": "
 1. ARIMONI Yesu Kristo,
           Mi ovu ma be ‘dani;
    Mani e’yo dria ‘yezu,
           Asi ndriza minisi.
    E’yo Yesuni ma ovu,
          Ma asi ma alia;
   Mani onzi dria ndezu,
          Okpo erinirisi.
 2. Asi Yesuni anzuru
          Ma dri ce o’du vusi;
    Ma awa’difo fe ani
         Mungu mani dri ‘dani.
    Asi mani ma ga tre ra
        Ale Yesunirisi,
    Mani ‘ba azini lezu
        Ava erinirisi.
 3. Asi ndriza Yesuniri
          Ma ga ma asia tre,
    ‘Ba ma ndre ani Yesuni
          Adriza maniria.
     Asisile Yesuniri
         Ma ovu ma asia,
    Mani e’yo dria ‘yezu
         Diza fezu Mungu dri.",
        "key": "G",
        "author":"...",
        "isFavorite": false
    }
],
[
    {
        "number": 219,
        "title": "  Gentle Jesus",
        "category": "Hymn",
        "lyrics": "
 1. Yesu, ale minisi
     Mi lu ma vu, mva mini;
     Mi ma ko ma aza fo,
     Ma le mu mi vu ada.
 2. Kabilomva Munguni,
     Mi oga ma andru ku;
     Suru mini ma alia
     Mi fe pari ma dri fo.
 3. Yesu, mi Mva
     Munguni,
     Ma lu mi vu etuzu;
     Mi ‘ba ma onyiru fo,
     Ma le ovuzu mile.
 4. Mi ‘Ba alatararu,
    mI ‘ba ma alaru fo;
    Ale mini mi ma  ‘ba
    Asi mani ma alia.
 5. Mi imba mani e’yo
    Onyiruri ‘yezu’i,
    Ma ma ‘ye ani zu zu
    Mini ndra ‘yelerile
 6. Yesu, ‘Ba ma Lepiri,
    Mi ovu ma asia;
    Yesu, ‘Ba ‘ba Papiri,
    Ma le ru mini inzi.",
        "key": "G",
        "author":"...",
        "isFavorite": false
    }
],
[
    {
        "number": 220,
        "title": " Jesus bids us shine",
        "category": "Hymn",
        "lyrics": "
 1. Yesu ‘yo kini ama talani,
     Ama ma di angu bizu alia;
     Nyaku ‘dori onzi, iniciciru.
     Ama ma ‘i angu Yesu rusi.
 2. Yesu ‘yo kini ama dizani
     Angu ‘izu ‘ba dria ma milia;
     Eri le amani ndrezu ra.
     Ama ma ‘i angu Yesu rusi.
 3. Yesu le etuzu ama ma ‘ye
     E’yo Munguni leleri a’dule;
     Ama ecetaru ‘ba ma milia.
     Ama ma ‘i angu Yesu rusi.
 4. Eri okpo fe ama dri dria
    Adrizu alatararu etuzu,
   E’yo onyiruri ‘yezu avasi.
   Ama ma ‘i angu Yesu rusi.",
        "key": "G",
        "author":"...",
        "isFavorite": false
    }
],
[
    {
        "number": 221,
        "title": " I lay my sins on Jesus",
        "category": "Hymn",
        "lyrics": "
 1. Ma ‘ba ezata mani  
         Mvi Munguni ma dria; 
     Yesu ‘du teri mani  
          Rua iniria. 
     Ma ‘ba ezapi turi, 
          Ma emu Yesu vu; 
     Eri ma ‘ba alaru 
          Ari inirisi.
 2. E’yo mani leleri 
    Yesu fe ma drini. 
    Ma ovu ‘ba azoru, 
    Yesu ati mani. 
    Asi otiza mani 
    Yesu ni dria ra; 
    Ma asi ni ambi ra 
    Ru erinirisi.
 3. Yesu Opi amani,
    Yesuni ‘ba opa;
    Ru erini aga ra,
    Aluzaru ndera.
    Runiri ayiko fe 
   ‘Ba asia ada;
    Geri ‘ba pazuni yo
    Pelu Yesu rusi.
 4. Ma le ovu Yesule,
    Asi e’yere be;
    Ma le ovu alaru
    Mva Mungunirile.
    Ma le ovu Yesu be,
    ‘Ba ‘bua ‘diyi be,
    Ru erini inzizu
    Ewule ewule.",
        "key": "G",
        "author":"...",
        "isFavorite": false
    }
],
[
    {
        "number": 222,
        "title": "Lord, I want to be
 a Christian ",
        "category": "Hymn",
        "lyrics": "
 1. Ma le ovu ‘ba Kristoni
    Ma asia, ma asia
    Ma le ovu ‘ba Kristoni
    Ma asia
              Ma asia, (ma asia)       (2)
              Ma le ovu ‘ba Kristoni 
              Ma asia.
 2. Ma le ovu ‘ba leta be …..
 3. Ma le ovu ‘ba alaru……..
 4. Ma le ovu ‘ba adaru……..
 5. Ma le ovu ‘ba Yesuni……...",
        "key": "G",
        "author":"...",
        "isFavorite": false
    }
],
[
    {
        "number":223,
        "title": " Yield not to temptation  ",
        "category": "Hymn",
        "lyrics": "
 1. OBETA ka indi, mi ga eri si,
     Mi so pa ci ‘dani, 
     mi nde onzi dria;
     A’di onzi indi, te Yesu indi;
     Mi ka Yesu lu ra, eri nga mi pa.
           Opi agapi turi,
           Nga ovu mi be ‘dani;
           Eri ngani mi ku ku,
           Eri nga mi ta mba.
 2. ‘Ba onzi ‘diyisi mi ma ona mi,
      Mi ‘yo e’yo ‘yoza alaruri’i;
      Mi ovu e’yere, leta be indi;
      Mi ka Yesu lu ra, eri nga mi pa.
 3. ‘Ba agapi ra ‘diyi nga oku su,
      Yi nga ri va ‘bua Yesu be ‘dani;
     ‘Ba ama Papiri nga okpo fe ra;
      Mi ka Yesu lu ra, eri nga mi pa.",
        "key": "G",
        "author":"...",
        "isFavorite": false
    }
],
[
    {
        "number": 224,
        "title": " Look to the Lamb of God",
        "category": "Hymn",
        "lyrics": "
 1. Mi ka le ovu pazaru ada,
          Mi lu Kabilomva;
     Yesu ari ra pati ruaa ra
        Ezata minisi
             Mi lu Kabilomva,
             Kabilomva Munguni;
             Yesuni lu mi pani a’dule,
             Mi lu Kabilomva.
 2. Satani ka mi o’bi okposi,
           Mi lu Kabilomva;
     Mi e’yo onzi aga ra ada
           Yesu ma okposi.
 3. Mi ka ande ra azi ndu ndusi,
          Mi lu Kabilomva;
    Eri fe mini ava lizu ra
          Asi anzurusi.
 4. E’yo ewaru ka eca mi vu,
          Mi lu Kabilomva;
     Yesu eco mi aza kozuni,
           Yiki inirisi.
 5. Yesuni Opi nde ‘buari’i,
         Mi lu Kabilomva;
    Aga Opi azini dria ra,
         Okposi, dizasi.",
        "key": "G",
        "author":"...",
        "isFavorite": false
    }
],
[
    {
        "number": 225,
        "title": " Its me, O Lord ",
        "category": "Hymn",
        "lyrics": "
            Yesu, Opi mani;
            Mi emu ma aza ko.  X2
 1. Obeta eca ma vu Yesu la;
     Mi emu ma aza ko.      (x2)
 2. Ma candi ma alia, Yesu la;
    Mi emu ma aza ko.           (x2)
 3. Ma ovu andezaru, Yesu la;
     Mi emu ma aza ko.     (x2)",
        "key": "G",
        "author":"...",
        "isFavorite": false
    }
],
[
    {
        "number": 226,
        "title": "  I need thee every hour",
        "category": "Hymn",
        "lyrics": "
 1. Ma le mi te ma be,
    Opi Yesu;
    O’du vusi dria
    Mi te ma be.
          Ma le mi, Opi
          Yesu,
          Tezu ma be ‘dani;
          Mi ko ma aza okpo
          Minirisi. 
2. Ma le mi te ma be,
    Opi Yesu;
    Mi fe ma dri okpo
    Onzi ndezu.
 3. Ma le mi te ma be,
     Opi Yesu;
    Mi omi ma asi
     Candi alia.
4. Ma le mi te ma be,
     Opi Yesu;
     Mi imba ma e’yo
     Minirisi.
 5. Ma le mi te ma be,
    Opi Yesu;
    Mi ‘ba ma adaru
    ‘Ba miniru.",
        "key": "G",
        "author":"...",
        "isFavorite": false
    }
],
[
    {
        "number": 227,
        "title": " O by and by.",
        "category": "Hymn",
        "lyrics": "
               Yesu Kristo alia
               ‘Ba dria yi ovu o’diru;
                Yesu Kristo alia
                E’yo drio ‘diyi aga ‘bo.
 1. Ma econi ‘ba ngu onzi ku;
    E’yo drio ‘diyi aga ‘bo.
    Mungu ‘ba leta asi mania;
    Yesu ma alia ma o’diru.
 2. Ma leni ewa mvu dika ku;
     E’yo drio ‘diyi aga ‘bo
     Orindi ma ga ma asia tre;
     Yesu alia ma o’diru.
 3. Ma leni ongo tu dika ku;
     E’yo drio ‘diyi aga ‘bo.
    Ma nga ongo Munguni ‘diyi ngo;
      Yesu ma alia ma o’diru.
 (Agupi)
 4. Ma leni oku azini ku;
     E’yo drio ‘diyi aga ‘bo.
     Ma le oku ma ni aluri’i;
     Yesu alia ma o’diru.
 (Oku)
 5. Ma ngani ma agupi ku ku;
     E’yo drio ‘diyi aga ‘bo.
     Ma le ma agupi aluri ‘i;
     Yesu alia ma o’diru.
 6. Uri dra ruzuri de i ‘bo;
     E’yo drio ‘diyi aga ‘bo.
     Ma nga tu uru Yesu vu ‘bua;
     Yesu alia ma o’diru.",
        "key": "G",
        "author":"...",
        "isFavorite": false
    }
],
[
    {
        "number": 228,
        "title": "Ba Kristoni adaru ‘diyi.",
        "category": "Hymn",
        "lyrics": "
 1. ‘Ba Kristoni adaru ‘diyi
          Yi Yesu vuti bi,
    Yi lezu yi eselia
       Ale Yesunisi
 2. ‘Ba Kristoni adaru ‘diyi
          Ari Yesuniri
     Yi asi oji nditiri,
         Yini onzi kuzu.
 3. ‘Ba Kristoni adaru ‘diyi
         Lini inzo ‘de ku;
     ‘Ba nde econi ‘ba o’da
         Geri onzisi ku.
 4. ‘Ba Kristoni adaru ‘diyi
          Yi adri alaru;
      Yi asisile dro ‘dani
         E’yo alaru dria.
 5. ‘Ba Kristoni adaru ‘diyi,
           Yi ma asi ga tre
    Ale Yesu Kristonisi;
          Yi le ani ‘ba tu.",
        "key": "G",
        "author":"...",
        "isFavorite": false
    }
],
[
    {
        "number": 229,
        "title": "The night is far
        advanced",
        "category": "Hymn",
        "lyrics": "
 1. INI aga di ‘bo,
     Anguni ati ra;
     Ka’dini ama ku ‘yeta
      Angu bizaniri.
 2. E’yo ada suzu
    A’di ‘dizu ani;
    Ovuzu alatararu,
    Acizu kilili.
 3. Ezata amani
    Ama ku dria ja,
    Afu nyakuniri pie,
    Ewa mvuzuri  be.
 4. Le ama ma aci
    Diza ma alia;
    Ama ma le ‘ba avasi
    Leta Yesunisi.
 5. Ini aga di ‘bo,
    Yesuni dizani;
    Ama bi eri vuti’i,
     ‘Ba ama Papiri.",
        "key": "G",
        "author":"...",
        "isFavorite": false
    }
],
[
    {
        "number": 230,
        "title": " I’m a little pilgrim",
        "category": "Hymn",
        "lyrics": "
 1. Ma ‘ba acipiri 
    Andru nyakua; 
    E’yo kakau ‘diyi 
   Yi ma obe ra. 
2. Angu ndri ‘bua ndri, 
    Onzi ‘dale yo; 
    E’yo candiru ‘diyi 
     Cani ‘dale ku. 
3. Anzi lepi fipi 
    Angu ndea ‘diyi; 
    Yi ma a’i Yesu 
    Yi ma asia.
 4. ‘Ba acipi geri 
      Yesuniari, 
      Ma zi Yesu tia 
      I ma dri cezu. 
5. Yesu ma mi  a’i 
    Asi mania; 
    Mi wu onzi mani 
    Asi ndrizasi. 
6. Yesu, mi otu ma 
     Mi imbatasi;
     Mi ce ma dri muzu 
     Mi vualeru. 
7.  Ma ‘ba acipiri 
     Andru nyakua; 
     Te aku maniri 
      Ovu ‘bua ra. ",
        "key": "G",
        "author":"...",
        "isFavorite": false
    }
],
[
    {
        "number": 231,
        "title": "Higher Ground ",
        "category": "Hymn",
        "lyrics": "
 1.   Ma le tu angu ngurua, 
      Yesu, ma le ovu mi be; 
      Ma nga aci a’itasi,  
      Mi ce ma dri uru mi vu!
        Mi ‘du ma uru mi vu fo! 
        Ma le ovu angu ‘bua,  
        Pari agapi turia; 
        Mi ‘du ma uru mi vu fo
 2.  Ma leni ovu ‘doa ku, 
     Satanini ma obe tu; 
     ‘Ba nyaku ‘dori lepiri 
     Ma ovu ini ‘doani.
 3.  Ma le onzi ma nde ma ku,  
     Ma le obeta aga ra;  
     ‘Ba ka osi o’diru ra, 
     ‘Ba nde aga a’itasi.
 4.   Ma le ca ‘dale ‘bua ra, 
      Le diza Munguniri ndre; 
      Y
 esu, ma le mi mile  ndre 
      Asi ndriza minirisi.",
        "key": "G",
        "author":"...",
        "isFavorite": false
    }
],
[
    {
        "number": 232,
        "title": " There is a better           
world ",
        "category": "Hymn",
        "lyrics": "
 1.       ANGU ndriza agapiri
 Opi vu ‘bua ci;
 Onzi ‘dale aluni yo,
 Angu nde alia.
 Malaika yi ongo ngo
 Mungu inzuzu o’disi;
 Jo onyi be pie dria
 Opi vu ‘bua ci.
 2.       Angu biza ‘dale ‘de yo,
 Angu nde alia;
 Mindre azini candi yo,
 Angu nde alia’
 ‘Ba yi idriniri mvu’i;
 Yi ka ‘Ba ‘ba Papiri ndre,
 Yesuni etu yiniru
 Angu nde alia
 3.       Anyapa ,afa onzi be
 Nyani fi ‘dale ku;
 Onzi azini drata be
 Ngani fi ‘dale ku
 ‘Ba ‘dale ‘diyi alaru,
 Yi oji onzi yini ‘bo;
 ‘Ba ovupi onzi be ‘diyi
 Ngani fi ‘dale ku.
 4.       Ama ka tro onzi be ti,
 Yesu dra amasi;
 Mari amani ofezu,
 Yesu dra amasi.
 Ama nga adri eri be
 Aku ‘buari alia,
 Eri inzuzu etuzu,
 ‘Ba ama Papiri.
 5.       Ba dria ma emu mbele,
 Ama mu Opi vu;
 E’yo ‘doari i de ra,
 Ama mu Opi vu.
 Ama te ‘ba azini ku,
 Ama ma ku e’yo onzi
 Afa nyakua ‘diyi be;
 Ama mu Opi vu.",
        "key": "G",
        "author":"...",
        "isFavorite": false
    }
],
[
    {
        "number": 233,
        "title": "  There  is a 
         happy  land.",
        "category": "Hymn",
        "lyrics": "
 1.      ANGU ayikoni    
 ‘Bua ‘dale;
 ‘Ba yi  pa so ‘dale
 Opi milia.
  Yi ongo ngo ‘dani
  Ru erini inzuzu;
 ‘Ba ‘ba Papiri ci,
  Opi Yesu.
 2.     Emi ma mu ‘dale,
 Emi ma mu.
 Ama  angu ‘doa
 A’di te ya?
 E’yo yi candiru
 Rua suza be  indi;
 ‘Dale ‘ba nga ovu
 Ayikosi.
 3.      Mindre ‘ba milia
 ‘Dale ‘de yo;
 Leta Ataniri
 Deni i ku.
 Emi bi gerini
 Cazu ‘bua ururi;
 Yesu le mi a’i
 Uru ‘bua.",
        "key": "G",
        "author":"...",
        "isFavorite": false
    }
],
[
    {
        "number": 234,
        "title": " There is  no 
   night  in heaven",
        "category": "Hymn",
        "lyrics": "
 1.    ANGU ‘dale ‘buari,
 Ini ‘daleni  yo;
 ‘Ba andeni azisi ku,
 Yi azi nga letasi.
 2.    ’Bua ‘dale candi yo,
 Ayiko ‘dale tu;
 Te Opini mindre ini
 ‘Ba dria ma milia.
 3.    ’Bua e’yo onzi yo;
 ‘Ba capi ‘dale ‘diyi
 Su bongo alatararu,
 Yi Yesu  dri ongo ngo.
 4.    ’Bua ‘dale drata yo;
 ‘Ba fipi ‘dale ‘diyi
 Yi bi  pata yini ada,
 Pata depi kuri’i.
 5.     Yesu e’yo Lipiri, 
 Mi fe ama ma lu
 E’yo driasi mi vu fo’
 Cazu ani mi vu ‘daa.
",
        "key": "G",
        "author":"...",
        "isFavorite": false
    }
],
[
    {
        "number": 235,
        "title": " A few  more 
years shall  roll.",
        "category": "Hymn",
        "lyrics": "
 1.    ELI ece were
 Ewuni nga asi;
 Ama nga idri ‘diri ku’
 Ovuzu ‘doa yo.
 Yesu, mi pa ama
 Ezata alia;
 Mi oji ama hwilili
 Ari minirisi.
 2.   Ewu ka nga asi,
 Etu ma diza yo,
 Ama nga mu angu ‘bua
 Ndrizaru  turia.
 Yesu, mi dizani 
Ama le ca mi vu;
 3.   Dra ngani ovu ku,
 Azini candi yo;
 Ama ngani azo pi ndre
 Mindre be dria ku.
 Yesu, a le mi ndre
 Angu ‘buaria;
 4.   Ace o’du were
 Yesuni ‘ye eca;
 Eri emvi ama ‘duzu,
 Jizu ‘bua’dale.
 Opi, ama le mi
 Ma emu ama vu;",
        "key": "G",
        "author":"...",
        "isFavorite": false
    }
],
[
    {
        "number": 236,
        "title": "I want to 
be ready.",
        "category": "Hymn",
        "lyrics": "
 1. Ma le ovu ngonde,   x3
    Adrizu  ‘bua  Opi Yesu be.
    MA eri Yesu ma O’duko,
    Ma le ovu ‘bua Yesu be;
         Yesuni ma omve i vu,
         Ma le ovu ‘bua Yesu be .
 2. Yesu dra pati ruaa masi,
    Ma le ovu ‘bua Yesu be;
    Eri ma ari oji ma,
    Ma le ovu ‘bua Yesu be.
 3. Ma fe idri mani Yesu dri,
    Ma le ovu ‘bua  Yesu be;
    Ma nga eri ma vuti bi,
    Ma le ovu ‘bua Yesu be.
 4. Yesu pa ma asi ndrizasi
    Ma le ovu ‘bua Yesu be;
    Eri ede pari ma dri,
    Ma le ovu ‘bua Yesu be.",
        "key": "G",
        "author":"...",
        "isFavorite": false
    }
],
[
    {
        "number": 237,
        "title": " AMA aku onyi beri ndre",
        "category": "Hymn",
        "lyrics": "
 1. AMA aku onyi beri ndre
    A’ita ma milesi ada;
    Yesu tu ‘bua pari ede,
    Le amani ovuzu i be.
         Ewu droziria
         Ama nga ama  ndre Yesu be  x2
2. Ama nga ‘dale ongo  ngo’i
    Yesu Kristo ma ru inzuzu;
    Candi mindre be ‘dale ‘de yo,
    Ama nga ovu ayikosi
 3. Kabilomva ndra yini lile
    E’yo onzi ‘banisiri’,
    Ama nga eri inzu ‘bua;
    Runiri aga ru dria ra.
 4. Ama nga di  awa’difo ‘yo 
   Mungu vu o’du vusi dria,
   Yesuni ama lelerisi,
   Ama pale arisirisi",
        "key": "G",
        "author":"...",
        "isFavorite": false
    }
],
[
    {
        "number": 238,
        "title": " BAPUTIZI
        Tune: Swing low, 
sweet chariot",
        "category": "Hymn",
        "lyrics": "
 1. Mi so pa okporu 
    Ru Yesu Kristonirisi   x2
         ANDRU ama fe baputizi mi dri, 
         Ru Yesu Kristonirisi;
         Ama mi a’i ‘ba Kristoniru,
         Ru Yesu Kristonirisi.
 2. Te yi baputizini ecetaru
    Ru Yesu Kristonirisi;
    Asi ama ojitani ecezu,
    Ru  Yesu Kristonirisi.
 3. Mi ma obi Yesu ma pamvu ’dani,
    Ru Yesu Kristonirisi;
    Mi ma aga e’yo onzi
    Ru Yesu Kristonirisi.
 4. Mi ma ’di a’di e’yo nyakuni be
    Ru Yesu Kristonirisi;
    Munguni nga mi a’i i vu ra
    Ru Yesu Kristonirisi. ",
        "key": "G",
        "author":"...",
        "isFavorite": false
    }
],
[
    {
        "number": 239,
        "title": " Yi baputizi fe mi dri",
        "category": "Hymn",
        "lyrics": "
 1. Yi baputizi fe mi dri
    Ru Yesunirisi,
    Ecezu mi ma nga ovu
    ‘Ba Kristoni  ‘dani.
 2. Yesu dra pati alaza
    Ma ruaa misi ra,
    Onzi mini wuzu dria,
    Mi ‘bazu alaru.
 3. Ama ‘ba pati alaza
    Andreti minia;
    Mi nga ru Yesuni e’da
    Eceta nderisi;
 4. Mi asikari Yesuni;
     Mi mu a’di ‘dizu
     E’yo onzi nyakuni be,
     Satani be indi.
 5. Mi bi Yesu ma vuti ci,
    Ati’bo erini,
    Engazu o’du andrusi
    Kpere mini draria
 6. Yesu aga dra ma okpo,
    Enga di idriru;
    Eri nga mi enga indi
    Ofizu ‘bua ra",
        "key": "G",
        "author":"...",
        "isFavorite": false
    }
],
[
    {
        "number": 240,
        "title": ".YESU kini anzi nyiri ma emu",
        "category": "Hymn",
        "lyrics": "
 1.YESU kini anzi nyiri ma emu, (3)
 Yi ma emu i vu.
      Asi ndriza Yesuniri,(3)
      Yesu le anzi tu
 2. Anzi nyiri Yesu ‘du ndria iwua,(3)
 Le yi avasi tu.
 3. Anzi ma dria Yesu o’ba i dri,
 Zi Mungu yi dri ra.
 4. Asi ndriza Opi Yesu fe yi dri,(3)
 Mungu ma rusi ra.
 5. Yesu kini anzi nyiri ma emu,(3)
 Yi ma emu i vu.",
        "key": "G",
        "author":"...",
        "isFavorite": false
    }
],
[
    {
        "number": 241,
        "title": " Swing low  ,sweet  chariot ",
        "category": "Hymn",
        "lyrics": "
        Mungu, mi ti mi dri,
        Mi ti mi dri ma dria fo!  *2
 1. YAKOBO ti ndra i dri anzi dria,
  Drileba fezu ndra yi dri;
 Eri ti dri anzi ini dria,
 Drileba fezu ndra yi dri.
 2. Petero ti dri ‘ba Kristoni dria,
 Yi a’izu adripiru;
        Yohana ti dri ‘ba Kristoni dria,
 Yi a’izu adripiru
 3. ‘Ba Kristoni yi ti dri Paulo dria,
 Muzu azi Mungunia;
 Yi ti dri Baranaba ma dria,
 Muzu azi Mungunia.
 4. Mi ma mba ma ta, Mungu
 Opi mani,
            Asi ndriza  minirisi.
 Ma ma ovu mini ‘dani ‘dani,
 Asi ndriza minirisi.
 5. Mi ezo ma Orindi minirisi,
 Mani cazu ani ‘bua;
         Mi ce ma dri Orindi minirisi,
 Mani cazu ani ‘bua.",
        "key": "G",
        "author":"...",
        "isFavorite": false
    }
],
[
    {
        "number": 242,
        "title": " OKU BIZA ",
        "category": "Hymn",
        "lyrics": "
1.    EMI emu e’yereru,
 Ri Mungu ma palaa;
 Emi nga tre letasi fo
 Emi asia. 
2.    Mi le amurua ‘dori
 Mi asi driasi;
 Leta i depi Kurisi
 Mi bi eri.
 3.    Zamva, mi le agupi ‘di; 
 Mi so oyo mini,
 Adrizu eri be Mungu
 Ma milia.
 4.    Emi ma ovu leta be
 Emi eselia;
 Feta Orindini leta
 Adaruri.
 5.    Ama otu ama ngonde;
 Yesuni ‘ye emvi
 Ama amurua ini
 O’duzu ra",
        "key": "G",
        "author":"...",
        "isFavorite": false
    }
],
[
    {
        "number": 243,
        "title": "A wheel in a wheel",
        "category": "Hymn",
        "lyrics": "
 1. MUNGU tra ama tualu,(2)
     Ama ‘ba alu Mungu ma milia.
 2.  Ama le ama avasi (2)
     Munguni ama lelenirisi.
 3.   Ama le aci tualu,(2)
      Yesu ma vuti bizu ‘dani ci.
 4.   Ama nga ama aza ko(2)
      Ayiko alia, kani candia
 5.    Mungu fe leta ama dri,(2)
       Asi ndrizaru, asi anzu be.",
        "key": "G",
        "author":"...",
        "isFavorite": false
    }
],
[
    {
        "number": 244,
        "title": " DRI TIZA  ATALUA  DRIA  ",
        "category": "Hymn",
        "lyrics": "
 1.    ORINDI  Alatararu, mi omve
 Ama azi miniri ngazu,
 Kabilo Munguni ‘diyi ocezu:
 Mi emu okpo fe ama dri:
  
           Mi emu …….okpo fe…..
           Mi emu okpo fe ama dri:
           Ama nga ani azi mini nga ra,
           Diza Yesuniri ecezu.
 2.    Mi fe ama ma oce ‘ba mini ‘diyi
 Ale be,asi adarusi
Nyaka orindini fezu yi dri zu
 Yi ma dri cezu geria ra.
 3.    Orindi Alatararu, mi emu
 Ama ‘bazu alatararu;
 Ama le ani eceta onyiru
 Fezu ‘ba mini dri etuzu.
 4.    Mi imba ama e’yo adarusi,
   Ama nga ani ‘ba imba ra,
 E’yo Yesu Kristoni oluzu,
 ‘Bani pata isuzu  beni.",
        "key": "G",
        "author":"...",
        "isFavorite": false
    }
],
[
    {
        "number": 245,
        "title": " Hush, blessed 
         are the dead",
        "category": "Hymn",
        "lyrics": "
 1.   Ma leni leti ku 
 Mani peleri’i;
 Opi ma le leti
 Mini edeleri.
 2.  ’Ba dria drapi ‘bo
 Yesu alia ‘diyi
 Yi drilebaruni,
 Yi yini ande li.
 3.    Yi Yesu mile ndre;
 Fe ayiko yi dri;
 Le Opi Yesuni
 Aga afa dria.
 4.    E Mungu, mi ini
 Mindre yi milia;
 Mi ayiko yini
‘Bua ‘dani’dani.
 5.    Nyakua candi ci,
 Ama owu ani;
 Te ti, ama ni ra
 Yesu wu ndra indi.
 6.    Ama ka tro wu ti,
           Asi omiza ci;
           Yesu aga dra’bo’
           Ama enga indi.
 7.    Ewu ace were
       Yesuni nga ama
       Omve i vu ‘bua,
       ‘Ba ini be dria.",
        "key": "G",
        "author":"...",
        "isFavorite": false
    }
],
[
    {
        "number": 246,
        "title": " ’Ba ‘diri de azi dria,",
        "category": "Hymn",
        "lyrics": "
 1.      ’Ba ‘diri de azi dria,
 ‘Di a’di ini de ‘bo;
 Nga inzata ma alia,
 Aga e’yo onzi dria.
 Ata’ama ku mi dri
 Andru mva mini ‘diri.
 2.      Mi vu awu wuza yo,
 Candi dria aga ‘bo;
 Ata nyaku ‘Bapiri,
 Eri fi mi milia.
 3.     ’Dale okpo draniri
 Cani vunia ‘de ku;
 ‘Ba ‘ba Papiri ‘dale,
 Nde ndra dra ma okpo ra
 4.       Ama ‘ba acepi ‘diyi,
 Ama ma te Yesuni;
 Eri nga ama oku
 Muzu i vu ‘bua ra.",
        "key": "G",
        "author":"...",
        "isFavorite": false
    }
],
[
    {
        "number": 247,
        "title": " Ovuzu Opi be",
        "category": "Hymn",
        "lyrics": "
 1. Ovuzu Opi be
    ‘Dani ‘dani ‘bua,
    Onyiru aga ovuzu
    Nyakuari ra fo !
    Ama, e’yo ‘disi,
    Ama  asi  omi:
    Ama nga ovu Yesu be
    ‘Bua’dani ‘dani.
 2.  Ata mani ma jo
     Ovupi ‘buari,
     Ma  ndre eri a’itasi;
     Avaniri ma va!
     Pari nde ndrizaru
     Yesuni edele
     ‘Ba i a’ipi ’diyini
      Adrizu ’daniri. 
3. Dra ka eca ma vu,
     Ma ngani ru ‘de ku;
     Ma nga fi idri alia
     Ovuzu Yesu be!
     Mani engaria,
     Ama nga Yesu inzu;
     Ama nga ovu Yesu be 
     Bua ‘dani  ‘dani.",
        "key": "G",
        "author":"...",
        "isFavorite": false
    }
],
[
    {
        "number": 248,
        "title": " Shall we gather at
           the river?",
        "category": "Hymn",
        "lyrics": "
 1.  Yi Ara ndrizaru indi
     Mungu ma akua ’daa,
     Angu ’buari alia;
     Yi Ara idriniri
        ‘Ba Yesuni opale ’diyi, 
        Yi ka nga yi oku ’bua ’dale
        Ovuzu Opi Yesu be;
        Ma le mani mu ’da le indi ! 
 2.  Yesuni ‘ba oce ‘dani,
     Yi dri cezu  alesi
     Pari iribi be turia,
     Yi  Ara  nde ma tia.
 3.  De  nga ama cani ‘dale 
     Yi Ara ma tia ku,
     Eri ‘du teri nzizaru,
     Ama ndepi ‘doari.
 4.  Ama ka ca ayikosi
     Yi Ara  idrinia,
     Ama nga Yesu mile ndre,
     Ama nga runi inzu",
        "key": "G",
        "author":"...",
        "isFavorite": false
    }
],
[
    {
        "number": 249,
        "title": " Come, ye 
         thankful people, come",
        "category": "Hymn",
        "lyrics": "
 1.Ama fe awa’difo 
    Mungu amaniri dri 
    Nyaka amvuarisi;
    Ama oku tini ‘bo.
    Ama ‘ya amvu oko,
    Ama ri ori indi ;
    Afa dria yi ka ra
    Lu Mungu ma okposi.
 2. Angu wudrikuru dria
    Eri amvu Munguni,
    Efi kazu eri dri
    Okpo erinirisi.
    Te anya ma alia
     Regi onzi enga ra;
     Mungu, mi fe ama ma  
     Ovu anya adaru.
 3. Yesuni nga emvi ra
     Anya iniri lozu;
     Yi nga regi onzi nze,
     Oku, ‘bezu acia.
     Malaika erini
     Yi nga regi eve dria;
     Te anya adaruri 
     Yi nga ‘ba ero alia.
 4.  Yesu Kristo, mi emu
     Anya mini lozu  fo!
   Mi oku.‘ba mini dria
   Ovuzu mi be  ‘bua.
   ‘Dale ama nga adri
   E’yo onzi kokoru;
   Opi Yesu, mi emu,
   Mi emu ama vu fo !",
        "key": "G",
        "author":"...",
        "isFavorite": false
    }
],[
    {
        "number": 250,
        "title": " We plough the fields ",
        "category": "Hymn",
        "lyrics": "
 1. Ama adri amvu ‘ya, 
    Ama ori ofa; 
    Kiri Mungu a’dule 
    Fe ozooni ‘dizu. 
    Eri etu fe indi 
    Amvu amani dria, 
    Nyakani kazu onyiru 
    Okpo Mungunisi.
           Afa Onyiru dria 
          Yi enga Mungu vu; 
          Le ama ‘yo awa’difo 
          Leta erinisi.
 2.  Afa ndrizaru dria 
     Mungu o’ba yini; 
     Patifu asea ‘diyi 
     Yi ovu erini. 
     E, Mungu ka nyaka fe 
     Aria dri dria, 
     Ngani nyaka fe ama dri, 
     Ereni be ku ya?
 3.  E, Ata,ama fe ra
     Awa’difo mi dri ;
     Mi nyaka fe ama dri
     Afa baru be dria,
     Afa awa’difo ru
     Amani fele ‘diyi;
     Mi ma ai yi andru fo,
     Asi anzurusi.",
        "key": "G",
        "author":"...",
        "isFavorite": false
    }
],[
    {
        "number": 251,
        "title": " All things 
       bright and beautiful",
        "category": "Hymn",
        "lyrics": "
 1.    AFA dria ndrizaru,
       Anyapa pie dria,
       Mungu o’ba yi dria
       Ondua inisi.
 2.  Oli angu lipiri
     Etu diza beri,
     Iriti ozoo pie;
     Mungu o’ba yini.
 3.  Pati endriru ‘diyi,
     Nyaku onyiru be,
     Yi raza pie dria;
     Mungu o’ba yini.
 4.  Afa amvua ‘diyi,
     Ondu pi ‘du pie,
     Nyaka azini pie;
     Mungu O’ba yini.
 5.  Aria ongo ngopi
     Wura ndu ndu be
     ‘diyi,
     Pati ma fu ndrizaru;
     Mungu O’ba yini.
 6.  Mungu, mi fe ama dri 
     Mile afa ndrezu,
     Ama mi inzi ani;
     Mi o’ba yi dria.",
        "key": "G",
        "author":"...",
        "isFavorite": false
    }
],[
    {
        "number": 252,
        "title": "  SCHOOL E’dozu",
        "category": "Hymn",
        "lyrics": "
 1.   AMA emu, Mungu, mi vu
      Ava liza ma vutia;
      Ama le e’yo onizu.
      Mungu, mi ma imba  
      ama.
            Onita, onita,
            Ama le e’yo oni ra;
            Ama le ondua isu,
            Mungu, mi ma imba 
            ama;
            Onita, onita,
            Ama le e’yo oni ra.
 2.   Ama oku ama dika
      Asi awa’diforusi;
      Ama le e’yo onizu.
      Mungu, mi ma imba
      ama.
 3.   Mi fe ondua mini ‘ba
      Ama imbapi ‘diyi dri;
      Ama le e’yo  onizu,
      Mungu, mi ma imba
      ama.
 4.   Ruta ‘bani mi ruzuri
      Ondua ma e’dozani;
      Ama le e’yo onizu,
     Mungu, mi ma imba 
     ama.
 5. Ama le mi ce ama dri
    Termi ‘dori ma alia;
    Ama le e’yo onizu,
    Mungu, mi ma imba
    ama.",
        "key": "G",
        "author":"...",
        "isFavorite": false
    }
],[
    {
        "number": 253,
        "title": "SCHOOL TI OPIZU",
        "category": "Hymn",
        "lyrics": "
 1. MUNGU, mi ku ama
    muzu
    Asi ndriza minisi.
    Ama le mi ru inzizu,
    Ama fe awa’difo 
    Mini ama aza kole
    Termi agapirisi,
    Mini ama agei tele 
    Ecazu andrurisi.
 2. Mi te ama ma agei
    Ama vile akua.
    Ama ma isu ayiko
    Geri onyirurisi; 
    Ama ma o’bi etuzu 
    E’yo onyiru ‘yezu,
    Amani ama onazu 
     E’yo onzi driasi.
 3. Mi fe okpo ama dri fo
    Azi Amani alia,
    E’yo kililiru  ‘yezu,
    Mi inzizu etuzu.
    Ama ‘ye ama ere ‘di
    Muzu pari ndu ndua;
    Ama di ama ku mi dri
    Ru Yesu Kristonisi.",
        "key": "G",
        "author":"...",
        "isFavorite": false
    }
],[
    {
        "number": 254,
        "title": " AWA’DIFO, Opi, mi dri",
        "category": "Hymn",
        "lyrics": "
 1. AWA’DIFO, Opi, mi dri
      Mini ama ma ta mbale,
      Mini ma ofule ra
       Ini ma aliarisi.
 2.  Awa’difo, Opi, mi dri
     Inini agalerisi;
      Mi fe ‘yeta amani ‘diyi
     Fe diza mi dri andru fo!
     Fe diza mi dri andru fo!
 3. Awa’difo, Opi, mi dri
     Etu o’diru ‘dorisi;
     Mi ce ama dri andru fo,
     Asi ndriza minirisi.
 4. Awa’difo, Opi, mi dri
     Okpo mini felerisi;
     Mi ko ama aza ‘dani 
     Azi Amani ma alia.
 5. Awa’difo, Opi, mi dri
   Mini ama lelerisi;
    Mi  fe drileba ama dri 
    Ori’ba amani pie.",
        "key": "G",
        "author":"...",
        "isFavorite": false
    }
],[
    {
        "number": 255,
        "title": " Forth in thy name",
        "category": "Hymn",
        "lyrics": "
 1. MUNGU Ata, ama ‘ye fu
      Azi ngazu ru minisi;
      Mi fe amani mi nizu 
      E’yo dria  ma alia.
 2. Azi mini feleniri
     Ama ma ‘ye ayikosi;
     Ama nga drileba isu
     Asi driza miniri be.
 3. Ama fe di ama mi dri, 
     Mi ko ama aza ‘dani;
     Ama ku ama mi dria
     E’yo miniri ‘yezu’i.
 4. Rua amani ‘diyi dria,
    Opi, ama fe mi dri pi;
    Ama le mi ayu ama
    Azi miniri ngazu fo!",
        "key": "G",
        "author":"...",
        "isFavorite": false
    }
],[
    {
        "number": 256,
        "title": "Awake, my soul",
        "category": "Hymn",
        "lyrics": "
 1. AMA enga, ama enga
    Azi andruniri ngazu;
    Ama enga,ama ma fe 
    Inzita o’bitisiri
 2. Ama ‘yo awa’dinia
     Mini ama lelerisi,
    Mini ama agei tele
    Ini ma aliarisi.
 3. Ama ma o’bi ovuzu 
    Egata kililiru be;
    E’yo ewaru ka eca,
    Ama ma ega Yesu’i.
 4. Ama ‘ye e’yo ada’i
    Lokiri kokoru andru;
    Mungu ni e’yo zizaru,
    Egata ‘bani be dria.
 5. Mungu, mi fe diza mini 
    Geri ‘izu  ama  dri fo;
    Kumu kazu ama ma pa
    Sizu onzi candi be ku.
 6. Mungu, mi enga ama fo,
    Mi fe Orindi miniri
    Amani ani mi lezu,
    Azi ngazu mi dri indi.",
        "key": "G",
        "author":"...",
        "isFavorite": false
    }
],[
    {
        "number": 257,
        "title": "At the feet, O Christ, we lay",
        "category": "Hymn",
        "lyrics": "
 1. Yesu, ama ku mi dri 
    O’du andru ‘dori’I;
    Ama nini geri ku,
    Mi ce ama dri ani,
    Ama ma aci andru
    Geri mini ma alia.
 2. Yesu, mi ovu andru
    Ayiko amaniri;
    Ama ka candi isu,
    Mi omi ama asi;
    Mi mba ama ta, ama
    Kazu onzi ‘yezu ku.
 3. Mi fe andru ama dri
    Ondua miniri fo!
    Ama le ama ona
    E’yo onzi driasi;
    Mi ce ama dri drile
    E’yo onyiru  ’yezu
 4. Le mi ma imba ama
    E’yo siza minisi;
    Ama le aci andru 
    Imbata mini vusi;
    ‘ Yeta amani dria
    Ma fe mi dri ayiko.
 5. Ama mi zi curu’do,
    Opi, mi eri ama;
    Ama nga mu azi nga
    Mi dri asi alusi;
    Yesu, ama nga ani 
    Diza miniri ece",
        "key": "G",
        "author":"...",
        "isFavorite": false
    }
],[
    {
        "number": 258,
        "title": " YESU Opi amani la",
        "category": "Hymn",
        "lyrics": "
 1. YESU Opi amani la,                                                                                                                                              
    Mi diza nyakuni;
    Mi fe anguni atizu
    Diza minirisi.
 2. Mi wu onzi amaniri;
    Mi ce ama ma dri,
    amani ama onazu
    E’yo onzisi dria
 3. Ama fe ama pi mi dri 
    Afa fezarile;
    Ama le e’yo  miniri
    ‘Yezu avasi ra. 
 4. Amani azi ngaria
    Mi fe okpo mini; 
    Ama ma ‘ye e’yo dria
    Diza fezu mi dri.
 5. Ama mi ru inzi andru
    Pata minirisi;
    Ama le mi ma vuti bi
    Geri miniria.",
        "key": "G",
        "author":"...",
        "isFavorite": false
    }
],[
    {
        "number": 259,
        "title": "O Jesus, Lord of heavenly grace",
        "category": "Hymn",
        "lyrics": "
 1. YESU Opi ‘buari’i,
   Mi diza be Atanile;
   Mi ‘i angu ama dri fo,
   Mi fe ama ma va e’yo.                                                                                                                                              
2. Mi diza nyakuniri la,
    Mi ‘i ama dri geri fo;
   ‘Ba ka mi vuti bi ada,
   Yi nga aci diza alia.
 3. Mi fe asi ndrizani,
   Mi fe asi anzuru fo;
   Orindi Alatararu
   Ma ri ama asia ci
 4. Mi fe ayiko miniri
    Ma ga ama asia tre;
   Ama ma ‘yo awa’difo
   O’biti vusi ondre be.
 5. Mi ‘Ba ama Papiri la,
   Ama le mi ma mile ndre;
    O’biti vusi mi ma fe
   Amani mi egazu fo!",
        "key": "G",
        "author":"...",
        "isFavorite": false
    }
],[
    {
        "number": 260,
        "title": "Jesus, from thy throne",
        "category": "Hymn",
        "lyrics": "
 1. Yesu Opi ‘buari, 
   Mi ndre ama avasi;
   Mi ega ama e’yo,
   Mi eri ama.
 2. Yesu, mi mba ama ta
   amani aciria;
   O’du dria alia
   Mi eri ama
 3. Ama ka ama la va
    O’du kozu inisi,
    Mi ma te ama agei;
    Mi eri ama
 4. Le mi fe ava mini, 
    Ama asi alia,
    Ma va ama tu ‘dani;
    Mi eri ma.
 5. Mi ce ama dri andru 
    Geri mini alia,
    Ama ma ku onzi ja;
    Mi eri ma
 6. Le mi ovu ama be;
    Ama le ovu mini,
    Ama le mi ru inzi;
    Mi eri ma ",
        "key": "G",
        "author":"...",
        "isFavorite": false
    }
],[
    {
        "number": 261,
        "title": "The day thou gavest",
        "category": "Hymn",
        "lyrics": "
 1. O’DU, Opi mini feleri
    De i ra, anguni bi bi;
    O’bitisi ama inzi mi,
    Inisi ama ngo ‘dani.
 2. ‘Ba yi awa’difo fe mi dri
    Angu dria ma alia;
    ‘Ba ru mini ai’pi ‘diyi
    Yi mi inzi pari dri dria.
 3. Angu azini ma alia,
    ‘Ba ‘dayi e’yo zi mi tia;
    Yi ru miniri inzi ‘dani
    De ama o’du ko ‘doa
 4. ‘Ba mini mu e’yo oluzu
    Ziri, angu andinia;
    Opi, le mi fe okpo yi dri
    ‘Ba nde esezu mi vu ra
 5.  Yesu, opi mini nyaleri
     Ngani i de aluni ku;
    Suru nyakua ‘diyi nga de ra,
    Te miniri pa so cini.",
        "key": "G",
        "author":"...",
        "isFavorite": false
    }
],[
    {
        "number": 262,
        "title": " Now the day is over",
        "category": "Hymn",
        "lyrics": "
 1. Etuni ‘ye  ‘de ‘di,
    Angu ‘ba bi bo;
    Ini ‘ba i asu
    Angu milia
 2.  Mi fe mani lazu
    Va o’du kozu;
    Mi bi ma ma mile
    Ava minisi
 3. Mani o’du koria
    Ini ‘doria,
    Malaika mini
    Ma te ma agei
 4. Ma rua ande ra,
    Okpo mani yo;
    Mi fe mani o’du
    Kozo kilili.
 5. Angu ka ati ra,
    Mi fe ma enga
    Okpo be alaru
    Mi ma milia.
 6. Diza mi dri, Ata,
    Mva miniri be;
    Diza mi dri ‘dani
    Orindi pie.",
        "key": "G",
        "author":"...",
        "isFavorite": false
    }
],[
    {
        "number": 263,
        "title": " The day is
 dying in the west  ",
        "category": "Hymn",
        "lyrics": "
 1. O’du ‘dori de i ‘bo,
    Azi de ra, ‘ba ma la;
    Emi inzi Mungu ru
    De nga ‘bi’bio ‘yani
    Nga ‘bua ku
         Alatararuri, Opi Mungu
         ‘Ba ovupi nyakua
         ‘Ba ovupi ‘bua ‘diyi
         Yi mi inzi
 2. Mi idri e’iru mi,
    Mi ‘du ‘ba mi lepi ‘diyi
    Asi yini omizu;
    Mi mba ama ta ‘dani 
    Mi alesi.
 3. Angu ka ati dru ra, 
    Mi fe ama enga dria
    azi ngazu mi dri ra,
    Ru miniri inzizu
    Ayikosi.",
        "key": "G",
        "author":"...",
        "isFavorite": false
    }
],[
    {
        "number": 264,
        "title": "Yesuni etu maniri",
        "category": "Hymn",
        "lyrics": "
 1. Yesuni etu maniri,
    Eri angu ‘i ma drini;
    Eri ka ovu ma be ci,
    Ma ovuni inia ku
 2. Ma ka la va inisi ra
    Yesuni ma agei teni;
    Koni o’du ini rra ku,
    Erini ma ta mbaria
 3. Ma ka ovu azoru ti,
    Opi Yesuni ma be ci;
    Eri ma asi omini
    Okpo fezu ma dri indi.
 4. Dra ka tro ci, 
    Yesu indi Angu ‘izu ‘ba drilia;
    Angu bizani nga ati,
    Yesuni ‘ba engaria",
        "key": "G",
        "author":"...",
        "isFavorite": false
    }
],[
    {
        "number": 265,
        "title": " At even, ere the
         sun was set",
        "category": "Hymn",
        "lyrics": "
 1. Yesu, ndra ondre ‘darisi
           Yi eji ‘ba azo be ‘diyi;
     Yi emu mi vu candisi,
           Mvi ayikosi akua.
 2. Angu bi ra, ama emu
          Mi vu candi amani be;
     Ama ndreni mi rua ku’
         Te ama ni ra mi indi.
 3.     Yesu, mi ama Papiri,
        Mi ati asi amani;
       ‘Ba azi ‘diyi candi be,
        Azi ‘diyi leni mi ku.
 4.    ‘Ba azi ‘diyi mvi vile,
       Asi yini azoru tu;
       ‘Ba yi atipini ‘de yo,
        Mi a’dule, mi eco ra.
5.    E’yo onzi ‘banirisi
       ‘Ba asi anzu beni yo;
       T e ‘ba mi vuti bipi ‘diyi
       Ni e’yo onzi yini ra.
 6.    Ndra mini ‘ba eloria,
       Yi rua ati dria ra;
       Mi eri zita amani,
       Mi ati ama asi fo!",
        "key": "G",
        "author":"...",
        "isFavorite": false
    }
],[
    {
        "number": 266,
        "title": " Zaburi 95.1-7",
        "category": "Hymn",
        "lyrics": "
 1. Ama emu, ama ma ngo 
          Ongo Yehova dri, 
        Ama ma oyu uru fo 
          Awa’difo fezu. 
         Ama inzi ayikosi 
           Kata pataniri; 
       Ama zaburi ‘diri ngo 
          Yehova Mungu vu.
 2. O’duko ayikonisi 
         Ama inzi eri, 
      Ama ngo ongo eri ru 
         Inzizu ‘diyi fo!
    A’disiku Yehovani 
        Mungu amboruni 
    Aga adrou dria ra; 
         Eri Opiruni.
 3. Pari aliru nyakua 
        Yi eri ma dria; 
     Oni izu ma dri mbili 
         Yi erini indi;
     Te miri ovu erini, 
          Eri ‘ba eri ra; 
     Dri eri ni ede angu 
          A’wiruri indi.
 4.   Ama emu eri inzi, 
        Ama ma avu va, 
    Ama kumuti osi va 
        Yehova ma milia;
    Yehova Mungu amani, 
        Ama ‘ba erini; 
   Munguni ama oceni 
       Kabilo inile
 5.   Diza ma ovu Ata vu, 
         Yesu vu indi fo, 
     Ma fe Orindi dri indi: 
         Mungu Okpo beri;
     Ekile yini dizani  
          Fele driorile, 
    Yi nga vini inzita fe 
         Ewule ewule",
        "key": "G",
        "author":"...",
        "isFavorite": false
    }
],[
    {
        "number":267 ,
        "title": " ONGO ZAKARIANI: BENEDICTUS
 Luka 1.68-79",
        "category": "Hymn",
        "lyrics": "
 1. Mungu Israeliniri
        Ma ovu inzizaru;
    Eri andri ‘ba ini ‘diyi
       Yi onzezu onzia;
   Enga o’yu pataniri
       Jo Daudinira,
  Ekile ini ndra ‘yole
      Nabi ma tisirile.
2. Pata Munguni ‘yeleri
         Ama pazu juru dri,
   Azini ‘ba ama ngupi
        ‘Diyi dri driari’i;
  ‘Ba yiki iniri ani
         Ama ma a’bipi vu,
   E’yo ini ndra azile
       Yi tiara egazu.
 3. Di oyo erini sole
        Ibrahimu ma tia,
    Ama pazu ama juru
       ‘Diyi dri driari’i,
    Ama ma nga aziniri
        Uri kokoru beni,
    E’yo kililiru ‘yezu
        Ewu amanisi dria.
 4. Te mi’i, mva maniri la,
         ‘Ba yi nga mi ru omve
     Mungu Uru ‘Buari ma
          Nabi alatarari;
     Mi nga mu Opi drilia
          L etini edezu ra,
     Fezu ‘bani pata nizu
          E’yo onzi wuzasi.
 5. Asi ndriza Mungunisi
         Diza enga ‘bua ra,
    Fe di anguni atizu
        ‘Ba inia ‘diyi dri;
   Eri emu angu ‘izu
        ‘Ba dra rupi ‘diyi dri,
   Ama ma dri cezu geri
         Asi anzuniria.
 6. Diza ma ovu Ata vu,
         Mvi erini vu indi,
     Diza ma ovu Orindi
         Alatararuri vu;
     Kile yini diza fele
         Okokele ndrarile,
     Yi nga vini inzita fe
         Ewule ‘dani ‘dani.",
        "key": "G",
        "author":"...",
        "isFavorite": false
    }
],[
    {
        "number": 268,
        "title": " Zaburi 100",
        "category": "Hymn",
        "lyrics": "
 1.     ‘Ba angu drisi dria ’diyi,
        Emi ma oyu uru
        O’duko ayikorusi
        Opi Yehova vu fo!
        Emi nga azi eri dri
        Ayiko be asia;
        Emi emu drilenia
        Inzitani ongozu.
 2.     Emi ma ni Yehovani
        Munguruni a’dule;
        Eri ’ba andra amani,
        Ama ’ba erini ’diyi.
        Te ama kabilo indi
        Mungu ma nyamukoa;
        Emi fi kalitilea
        Eri ma ru inzizu. 
3.     Emi ma fe awa’difo
        Eri dri inzita be;
        Irii erini ma alia
        Emi fi inzitasi;
        Yiki aleru erini
        Ovu ‘dani ‘daniru;
        E’yo ada eriniri
        Ca a’bianzi vusi.
 4.    Diza ma ovu Ata vu,
       Mvi erini vu indi,
       Diza ma ovu Orindi
       Alatararuri vu;
       Kile yini diza fele 
      Okokele ndrarile,
      Yi nga vini inzita fe
      Ewule ‘dani ‘dani.",
        "key": "G",
        "author":"...",
        "isFavorite": false
    }
],[
    {
        "number": 269,
        "title": "ONGO MARIAMUNI : MAGNIFICAT
          Luka 1.46-55.",
        "category": "Hymn",
        "lyrics": "
 1. Ma asi inzi Opini,
    Ma ovu ayikosi tu
    Mungu ‘Ba ma Papirisi,
    Asi mani ma alia;
    Erini i ma ati’bo
    Ma candi egalerisi.
 2. Mi ndre, engazu curu’do
    A’bianzi dria yi nga
    Ma omve drilebaruni,
    A’disikuniri Mungu
    Ovupi okpo be turi
    ‘ Ye ma vu e’yo amboni.
 3. Runi Alatararu’i;
    Yikiniri nga eca ra
    ‘Ba eri rupi ‘diyi ma dria,
    A’bianzi vusi dria,
    Ada, ‘ba e’yo erini
    Inzipi ‘diyi ma dria.
 4. Eri ‘ye e’yo okporu;
    ‘Ba asia afu be ‘diyi
    Ere yi teketeke ra,
    Asisile yinirisi;
    Onze opi amboru ‘diyi
    Oguga ma driarisi.
 5. ‘Ba ‘ba ele ‘diyi uru;
      Fe ‘ba abiri be ‘diyi
      Ma tra afa onyirusi;
      Te pe ‘ba afa e’iru
      Lonyi be tre ‘diyi ma ti
      Mvizu akua pirini.
 6.   Eri ko ati’bo ini
      Israeli ma aza ra;
      Asi ndriza ndra azile
      Ibrahimu pi ma tia
      Ori’ba erini beri
      Avini eri dri ‘de ku.
 7.   Diza ma ovu Ata vu,
      Vini  Mvi eriniri vu,
      Diza ma ovu Orindi 
     Alatararu vu indi;
     Diza amboru ma ovu
     Mungu vu ‘dani ‘dani fo.",
        "key": "G",
        "author":"...",
        "isFavorite": false
    }
],[
    {
        "number": 270,
        "title": " Zaburi 98.1-4.",
        "category": "Hymn",
        "lyrics": "
 1. Emi ma ngo Opi dri
    Ongo o’diru fo,
    Erini tali ‘yele
    I ma drisirisi;
    Aga e’yo onziri
    Okpo inirisi,
    Ece pata iniri
    Suru ma milia
 2. Ega yiki iniri
    Israeli vu ra,
    ‘ Ye ini ndra azile
    Yi ma tiarile;
   ‘Ba angu kalatini
   Asizuria ‘diyi
   Yi ndre pata Munguni
   ‘Ba opazuri’i.
 3. Emi ‘ba angu dria
    Ma alia ‘diyi,
    Emi inzi Opini
    Ongo o’dirusi;
    Emi ngo ayikosi;
    Runiri inzizu,
    Yehovani ‘ba ini
     Opalenirisi.
 4. ‘Ba dria ma fe diza
     Ata amani dri,
     Mvi eriniri pie,
     Orindiniri be;
     Ekile yini diza
     Fele okokele,
     Azini ngale fele
     ‘Dani ‘danirile.",
        "key": "G",
        "author":"...",
        "isFavorite": false
    }
],[
    {
        "number": 271,
        "title": "Luka 2.29-32",
        "category": "Hymn",
        "lyrics": "
 1. Opi la curu’ do
    Mi ku mi ati’bo
    Ma mvi asi anzuru be,
    Mini yolerile.
 2. A’disiku ma ndre
    Pata miniri ra,
    Mini edele ‘ba dria
    Ma miliari ‘bo;
 3. Angu ‘izu suru
   ‘Bani ‘diyi vu dria,
   ‘Ba mini israelini
   Ma diza ecezu.
 4. Ata, diza mi dri,
    Mvi miniri pie,
    Orindi mini be indi,
    ‘Dani ‘dani ‘bua.",
        "key": "G",
        "author":"...",
        "isFavorite": false
    }
],
[
    {
        "number": 272,
        "title": " Zaburi 67",
        "category": "Hymn",
        "lyrics": "
 1. Mungu mi ovu yikisi ama vu,
    Mi fe asi ndriza ama dri fo
    Mi fe mi mile ma di ama dria
    Angu ‘izu ama dri etuzu.
 2. Mi fe ‘ba ovupi nyakua diyi
    Ma ni ani leti miniri’i;
    Suru ‘bani dria yi ma ni indi
    Okpo miniri ‘ba opazuri.
 3. ‘Ba wudrikuru dria ma inzi mi,
     Yi ma inzi mi, Mungu opi la
     Suru dria ma ovu ayikosi,
     Yi ma ngo ongo ayikosi fo.
 4. Mi adri ‘ba e’yo li kililiru,
    Mi adri ‘ba dri ce nyakuani;
    ‘Ba wudrikuru dria ma inzi mi,
    Yi ma inzi mi, Mungu Opi la
 5.  Nyaku ka nyaka ndu ndu 
     ama dribo;
     Mungu ada Mungu amaniri
     Nga asi ndriza fe ama dri dani;
     ‘Ba dria yi ma ru eri ani.
 6. ‘Ba ma fe diza Ata pi vu Mvi be,
     Orindi alatararu pie;
     Ekile yini diza fele drio,
     Dika ewu vusi driarile.",
        "key": "G",
        "author":"...",
        "isFavorite": false
    }
]
// [
//     {
//         "number": ,
//         "title": "",
//         "category": "Hymn",
//         "lyrics": "",
//         "key": "G",
//         "author":"...",
//         "isFavorite": false
//     }
// ],